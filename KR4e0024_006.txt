# -*- mode: mandoku-view; -*-
#+TITLE: 蘇平仲文集
#+DATE: 2015-09-11 16:32:55.516205
#+PROPERTY: ID KR4e0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0511-006蘇平仲文集-卷第六.
<pb:KR4e0024_SBCK_006-1a>¶
蘇平仲文集卷之六¶
　序　章貢&KR0058;諒校正重刋¶
　　　送𣈆王相汪君序¶
聖天子統一凾夏圖惟治道念夫爲國之藩屏在乎衆建　親¶
王爰以夏四月乙丑九子一孫同日封爲王授之冊寳錫之車¶
服胙之土田復簡朝之重臣爲之保傳　親御便殿　靣諭¶
而臨遣之俾之先徃繕城■𣗳府寺備儀衞董官聮施政教以¶
待　諸王岀閤而龍舒汪君實拜晉王相昔三王之於世子¶
莫不旁求碩士爲之師爲之傅爲之保而道以德義輔以政事¶
保其身躰漢氏以来因之凡諸侯王列置傅相其位秩差後三¶
師而禮貌之𨺚責任之重則鈞一焉矧今　晉王所賜履表裏¶
山河乃堯之故都叔虞之舊封韓趙魏之全壤地大且要保¶
<pb:KR4e0024_SBCK_006-1b>¶
王躬而制外閫不有重臣則何以哉汪君&KR0018;倜儻傑岀之資夙¶
承訓於家庭又甞師武威余公其奥學雄文宏材逺略卓乎非¶
流輩所可及　上之渡江也首&KR0013;知遇出入左右敭歴中¶
外惟其所用而聲實以著譬則萬石之鍾大叩之大鳴焉小叩¶
之小鳴焉今繇二千石擢拜是官　眷注&KR0057;非昔比矣漢光武¶
以張佚不難於正朕故用佚爲子傅唐太宗謂李績不遺於李¶
宻故托績以孤㓜帝者爲子擇相𩔖如此汪君之使河南也波¶
留乆之而卒完節来歸其在中臺也數犯天威陛陳讜論可¶
屬　𣈆王豈復有過於君者哉則君所輔導視佚與績之所輔¶
導者雖有本支之異而　上之所以用君者與光武太宗¶
之&KR0145;佚與績盖千載同符也已鞠躬盡瘁啓沃彌綸以光孝友¶
之行以拓維城之功以追河間東平之賢使晉邸綽爲今王¶
<pb:KR4e0024_SBCK_006-2a>¶
保有社稷與　國同休永永無&KR0416;上無&KR0018;　聖天子建親¶
王之至計擇保傅之盛心固大夫士之所望而亦君之所優爲¶
者哉君且行　朝士之能詩者式&KR0084;以餞而屬余叙之於是乎&KR0274;¶
　　　送孔成夫序¶
惟二年十一月癸巳知縣孔君克勲至日清河越四日丁酉朝¶
于　闕下吏部考厥績以其民孚于而政俾復往涖厥邑爰㠯¶
丁未陛辭　天子登進克勲申命之若曰爾邑濵于河昔¶
屬天降亂草&KR0060;朋與劕劓爾邑民爾邑民四方出徂亡宅弗克¶
宅田弗克畋邑時則空虚自朕命一二熊羆之臣底定中土爾¶
邑民乃携持厥婦子復厥宅里惟爾尹兹邑亦既越三載民情¶
民痌亦宜迪知之朕永念人惟求舊肆復命爾以往嗚呼我民¶
亦孔艱矣爾&KR0154;相厥居爾&KR0154;開厥衣食爾&KR0154;屬厥鰥寡爾尚寛¶
<pb:KR4e0024_SBCK_006-2b>¶
乃事黜乃刑夙夜宣昭朕德用澤潤保又之我戎士苟有雖厥¶
次迩于爾土以夷于爾有民時則執以歸于京師爾克俾乃民¶
有生有聚于而邑罔或怨咨爾克及爾暇逸以詩書惟乃子乃¶
孫是訓凡民亦莫不懐于爾奔走惟爾之歸若厥子於厥父毋¶
時乃能朕則爾嘉其大用爾克勲受命再拜趍出以告伯衡曰¶
聖訓聖心罔不在斯民克勲雖無良民牧哉其&KR0154;以對楊伯衡¶
曰君克勲惟君世家聞孫充祗慎厥身甞列在近侍克荷眷知¶
肆蕳𢌿兹邑君亦既克綏兹邑民于前日我聞善厥始斯匪難¶
善厥終如始斯惟不易矧乃祖仲尼有䚯既庻斯冨冨斯教嗚¶
呼邑無小大民無衆寡治則同道往其率由兹以終厥功兹惟¶
無忝乃祖之&KR0212;訓兹亦惟克對&KR0045;　天子之明命君克勲¶
念哉¶
<pb:KR4e0024_SBCK_006-3a>¶
　　送梅侯鼎重赴和州序¶
和㟁江以爲城南扼采石北控淮右立國於南者𠋣之以爲重¶
鎮盖自三國以来則然矣　聖天子受命而興也甞駐蹕¶
于兹部署諸將乃渡江入都金陵旣平江東遂安浙右踣陳覆¶
張兼閩并粤&KR0145;樊㐮舉齊魯克燕冀下秦晉而天下以定則和¶
固興王之地哉不可與偏州齒亦審矣是以例定爲縣㝷復爲¶
州而寘守尤慎蕳其人焉爲州之一月平陽令梅侯鼎重&KR0013;選¶
徃知其州事或曰和重鎮也守重用也然受㕓于和者戚畹將¶
相之家居其半法之不行則蠧政法之必行則&KR0799;怨蠹政則𫉬¶
罪搆怨則&KR0145;侮梅侯雖材且賢舉其職也豈不難乎哉余曰趙¶
奢田部吏耳猶能以法繩平原君之家平原君戰國之公子也¶
猶知賢奢之爲矧今紀綱脩明貴戚之家一一奉公如法過於¶
<pb:KR4e0024_SBCK_006-3b>¶
平原君逺甚而梅侯乃　天子命吏又非奢之比也無虐¶
惸獨而畏高明梅侯奚爲不可居重鎮膺重用其職之舉也又¶
何難焉或曰子之言是巳請書之以爲梅侯贈行序¶
　　　送田同知赴太原詩序¶
今中書右丞楊公爲叅政江西時幙府號多賢而鎮撫田侯無¶
禽特知名旣文且武大見任使繕軍綏民以至于聽訟張㢮無¶
不適其宜徤將老吏咸傾心下之楊公入朝而田侯亦代還僦¶
屋龍河之上杜門讀書再食新矣方楊公由御史中丞出鎮山¶
西也屬郡缺長貳公曰吾所統皆股肱郡且其民親脕鋒鏑不¶
有人焉足爲士卒&KR0058;庶𠋣頼者不足任而吾所知人惟田鎮撫¶
最材而效又著即具名以聞而請之　上乃命爲太原府同知¶
田侯且行求一言爲䂓余&KR0026;之春焉而草木榮秋焉而草木落¶
<pb:KR4e0024_SBCK_006-4a>¶
夫其榮也非自榮必有使之者故從而榮也其落也非自落亦¶
必有使之者故從而落也是故使之者至無物不從使之者不¶
至無物或從古之爲治者舉天下之大而無不爲之用者無他¶
焉善撡其所以使之者而巳矣而教化刑政之具忠信之實&KR0134;¶
懲之方則其所使者也夫以田侯之材誠善撡所以使之之術¶
雖以之輔理可也而况爲郡乎集流亡以實其地課農桑以厚¶
其生謹邉防以除其患時&KR0229;使以齊其力同好惡以得其情興¶
學校以革其俗轉憔悴爲樂康于以荅知巳于以欽承眷注夫¶
何難焉而又安用余言哉於是書以爲田同知赴太原詩叙¶
　　　送樓生用章赴國學序¶
勝國設&KR0101;學以教貴㳺之子弟㧞田里之秀民使受業其間滿¶
百人即止&KR0145;之如此其難也業成然後積分積分及格然後&KR0059;¶
<pb:KR4e0024_SBCK_006-4b>¶
試&KR0059;試之法以入學之先後貢十人而止必三年大比然後與¶
天下貢士群試於禮部進之如此其難也試於禮部中有司之¶
繩尺荣于天子之廷然後賜第出身例不過七品官浮湛常調¶
逺者或二十年近者猶十餘年然後改官其改官而歴華要者¶
十不能四五淹於常調不改官以没身者十八九用之如此其¶
難也我　朝之設監學也凡田里之秀民執經就列與貴游齒¶
未甞限以常額略課試之虗文嚴責成之實驗甫二三年即試¶
用之廵行列郡舉其職者竣事復命或擢左右叅政或典大郡¶
或僉各部按察司事是不惟易其&KR0145;之之途進之之門而用之¶
之術抑亦易矣於戯　朝廷待諸生之&KR0278;誠前所未有也諸生¶
生今之世居今之學不謂之厚幸可乎哉雖然勝國之於諸生¶
也&KR0145;之難進之難用之難者無他不貴之也不貴之以故困折¶
<pb:KR4e0024_SBCK_006-5a>¶
之也　皇朝之於諸生也&KR0145;之易進之易用之易者無他¶
貴之也貴之以故假借之也夫困折之則其求之也不全而責¶
之也不備假借之則其求之也必全而責之也必備諸生生今¶
之世居今之學吾見其易成名也吾知其難爲称也吾所爲喜¶
且懼也然有師資之益有教飬之漸而又有國之刑賞在焉蔵¶
脩㳺息者誠能&KR0134;焉懲焉而感奮焉則成材就實自致於用以¶
称　㫖意夫何難焉此余又未甞不望諸生自勉也今年秋大¶
選郡學弟子登于監學金華學子以選在行者十有四人而樓¶
獻用章居其一用章勤而敏介而通其在郡學巳自能頎然出¶
其頭角矣矧今去而逰於監學乎惟知自慶幸母倖其昜尚思¶
其難益致其勉能爲人之所難非用章之望而誰望哉使明体¶
&KR0244;用之學不愧於前脩設學&KR0145;士之傚𩔰白於當世則余雖病¶
<pb:KR4e0024_SBCK_006-5b>¶
處山林尚能作爲樸棫之雅以慶人材之秀出以&KR0084;　國家之¶
盛羙也用章行有日凡朋從咸賦詩以送之而見請爲叙故&KR0274;¶
此告之¶
　　　送徐生&KR0071;先還國學序¶
國子生徐&KR0071;先移病歸金華就醫期而愈將徃卒業其同舎生¶
何與道樓用章以省親在金華請於縉紳先生賦詩以贈之謂¶
非余莫之叙也相率來謁嗟乎継先昔生之疾作生父兄之望¶
生愈有甚於生之自望生知之乎今生之疾愈生父兄之爲生¶
喜有甚於生之自喜生知之乎生亦知父兄望生之學成有如¶
望生之疾愈乎生亦知父兄喜生之學成有如喜生之疾愈乎¶
惟知父兄之所望與其所喜者在乎疾之愈然後知愛其身亦¶
惟知父兄之所望與其所喜者在乎學之成然後知淑其身愛¶
<pb:KR4e0024_SBCK_006-6a>¶
其身淑其身所以慰父兄之心也而豈自慰云乎生也疾則歸¶
就毉愈則往卒業僕僕爾亟徃来而不憚煩者夫豈不以比乎¶
哉嗟乎&KR0071;先生之歸也凡可以愈疾者既無所不用矣生之徃¶
也凡可以成學者冝無不勉焉如使於凡可愈疾者用之而於¶
凡可成學者不勉焉是知愛其身而不知淑其身則父兄亦將¶
缺望而又何喜乎雖然疾豈徒愈哉故非治以良醫不能愈也¶
醫良矣非飲以良藥亦不能愈也藥良矣非慎起居節飲食致¶
&KR0075;邪之去臻元氣之復亦不能愈也則學固可徒成乎哉是故¶
師者醫也道者藥也氣質者滛邪也德性者元氣也不得賢師¶
不聞至道不變化其氣質不成全其德性而學焉有成者乎今¶
奉　天子之命居儒學之舘樂育天下之材自司業至慱士¶
助教凡十數公余雖不𫉬盡見之抑不可謂不知之也之十數¶
<pb:KR4e0024_SBCK_006-6b>¶
公者皆德尊望𨺚業乎尭舜周孔之術深于詩書禮樂之文以¶
生之妙年得與英俊並逰而受業焉則師既賢矣至道不患無¶
聞矣生誠克以愈疾之心而蹶然愛日而自强真知而&KR0098;蹈持¶
其心飬其性去其偏而復于中而學焉有不成者乎學成則德¶
可乆業可大名可遂所以慰父兄之心不其至矣乎而生父兄¶
之躍躍爲生喜也視今日之喜豈不相千萬乎此亦余所望於¶
生者也誠如是余寧不爲生助喜乎嗟乎&KR0071;先尚懋勉之乎¶
　　　贈髙士敏序¶
曩余逰燕都士敏之先公時任六察公則吾父行也因以故人¶
子謁公於齊化里苐辱公與之爲禮朝夕徃来門下且數月公¶
暇日褒衣緩帶&KR0077;馬從一蒼頭過余潭移時始去儼然老成典¶
刑也余將㱕㑹公省太夫人維&KR0045;遂同再而南公嘗言吾児曰¶
<pb:KR4e0024_SBCK_006-7a>¶
巽士敏者且冠矣頗知力學攻文辭行且至維揚當出以見子¶
子其弟視之苟有得無忘相訓告也比至安東道梗公間道以¶
往余則&KR0145;道海上竟不得過維&KR0045;與士敏相見後聞公奉太夫¶
人来姑蘇又聞爲理官吳興以卒雖相迩而疆&KR0163;事嚴以故亦¶
不得往&KR0152;公與士敏相見今年　國家蒐羅四方之賢以議禮¶
考文由是士敏来亰師知余在城均數抵余所自以爲相見¶
恨晚云盖公甞語士敏吾有故人子蘇平仲者在金華異曰見¶
之可與講學者也士敏以公之言爲信而不遺余之姓名以故¶
見而喜喜而定交焉安知余之非材哉野人有山鷄野人不愛¶
而過客愛之彼以爲鳯故也使過客知其非鳯則過客之弗愛¶
甚於野人矣余嘗𫉬從公逰不虞公之推與之過情也惧&KR0002;山¶
鷄不足爲世瑞徒㸃士敏耳士敏名父之子非若余之不材托¶
<pb:KR4e0024_SBCK_006-7b>¶
契家而𫉬交焉庻足以薰陶巳又烏得不自以爲喜也士敏預¶
脩元史㝷入　東宫爲伴讀擢翰林編脩轉秦邸紀善侍王¶
留居　亰師日與之處&KR0026;其儀榘之顒昻志氣之軒豁議論之¶
辨給文章之雄贍未甞不羡公之有子余長士敏且十年内視¶
不及士敏逺甚無以副公之期待也固不待他日能不發愧乎¶
且髙氏世有厚積公宜食其報而位又不滿其徳焉譬之水其¶
猶澤乎蓄而不流一旦决其防沛然其何能禦也孰謂遭其時¶
以光昭前人不在士敏乎矧士敏年甚壯材甚優出入　兩宫¶
甚見器其馴致於通顯也何難然則士敏之使余羡慕愧赧要¶
當以㓛名事業豈特文學而巳哉¶
　　　贈林子山序¶
人之生不幸而失身或爲農圃&KR0018;販或爲百工技藝或爲皁𨽻¶
<pb:KR4e0024_SBCK_006-8a>¶
倡優否則不幸或病狂昜或癡騃或𡨕頑而或矇或瞶或瘖或¶
跛則其最不幸者也而吾之生也幸而不跛不瘖不瞶不矇且¶
幸不冥頑不癡騃不病狂昜於凡皂𨽻倡&KR0278;也百工技藝也農¶
圃&KR0018;販也幸皆不失身爲之則吾之有生也夫豈易哉又况群¶
於萬物而毉於萬物齒於衆人而賢於衆人與天地並立相爲¶
終始者乎於此見吾生之甚不易也古之士知生之如此其不¶
易也是以慓焉而不寧汲汲焉務以遷善&KR0024;不足俛焉日夜自¶
强而不敢以斯湏而肆焉忘道苟頺然而不省宴然佚居侈然¶
飽食而頑然不務進脩而懵然不聞大道吾見其面墻而立冥¶
行妄蹈與矇者瞶者瘖者跛者奚以異師心自用戾常失正與¶
病狂昜者癡騃者㝠頑者奚以異其名爲士而其失身固有甚¶
於爲農圃&KR0018;販者爲百工技藝者爲皂𨽻倡&KR0278;者雖曰萬物之¶
<pb:KR4e0024_SBCK_006-8b>¶
靈終亦必與草木鳥獸衆人同歸於腐壞澌盡泯没而巳尚何¶
叅天地而相與終始之望乎嗟夫士之貴賤在聞道道之存亡¶
在所學世降習汚天下之士於是始以爲士之貴者在乎爵位¶
之崇高威權之𨺚赫意氣之充溢名譽之光輝而相率馳騁於¶
俗學以追世好之不暇其於道之存亡一切不暇顧也脱有偭¶
流俗而希賢哲務正學而遵古道者出乎其間舉天下之士不¶
以爲迂闊則以爲計左不相與詆之則相與咲之矣矧肯合其¶
學而與之共學乎於呼此亦不思夫有生之不易而已矣此亦¶
甘心爲草木鳥獸衆人之歸而巳矣不亦大可悲也夫於斯時¶
也而有人焉能自㧞于今之人求合于古之士即文獻之&KR0022;就¶
當世之碩儒以講求洙泗濂洛之學爲己事若子山者豈苟慕¶
其名哉豈要譽于士林哉豈將以眩逺近之聽聞哉其殆灼知¶
<pb:KR4e0024_SBCK_006-9a>¶
生之不易而不忍爲草木鳥獸衆人之歸也云爾推此志也則¶
子山誠亦超於人而有合於古矣何&KR0145;於余也顧乃不忘下問¶
而求益焉余也雖甞抗顔一日爲國子師然自㓜侍逰他&KR0022;¶
中遭海内變故憧憧焉挈挈焉加之近嵗不幸而矇且瞶焉而¶
於郷學昧昧焉則其於道亦可見矣將安所進於子山乎獨念¶
夫有形則必有神神者何精華果銳之氣也凡物莫不恃之以¶
立而人爲甚古之君子㓜而壯壯而老老而至于死道以爲巳¶
任足乎内無待乎外不&KR0075;於富貴不詘於貧賤不奪於禍福不¶
撓於憂患不回於𫝑利不愧於俯仰皆是氣之所爲也而不可¶
不飬也是氣也在人在天地一也朝氛之絪緼彌六合而薄三¶
辰非不勃然盛矣然不崇朝而銷液矣詎足恃乎雖在天地猶¶
然况在人乎夫是以貴乎有所飬也故曰其爲氣也至大至剛¶
<pb:KR4e0024_SBCK_006-9b>¶
以直飬而無害則塞乎天地之間此余不敢以疾疢而不加勉¶
也余之所願學者如此子山其謂斯何苟有意焉尚勉旃以從¶
事則不患銳於始而消沮於終可以䆒有爲之志而極其材力¶
之所至㳺於高明之域不在余則在子山矣又何任重道逺之¶
慮哉¶
　　　贈玄默子序¶
混沌無聞逰于廣漠之野遇凌虚子入無子方相與論道凌虚¶
子曰至哉道乎大於天地細於芒忽亘乎古今散於萬物狀之¶
而無象執之而不得恍恍惚愡不如歸之黙黙入無子曰二儀¶
之高下七曜之著明山川之流峙寒暑之變更魚鳥之飛泳草¶
木之倅榮與夫人之男女飲食作息經營何莫非道之流形也¶
吾以爲昭昭孰謂其㝠𡨕混沌無聞曰唉若之於道也&KR0154;甞窺¶
<pb:KR4e0024_SBCK_006-10a>¶
其奥哉不過闖其扄耳夫形而上者謂之道無形無體無臭無¶
聲得其一隅爲物得其大全爲人而與性俱生焉故道之㣲而¶
顯也不在乎能言而在乎能行苟徒逞辯說以彷彿又何足爲¶
之重輕也邪傍有一士神清而氣淳晢白而長身聞混沌無聞¶
作是語巳曵杖而&KR0084;曰存於天地之後&KR0006;有於天地之先無一¶
息之或停&KR0006;無一物之不全不知其孰始而孰終&KR0006;但見其忽¶
在後而倐在前蔽之以一言&KR0006;曰玄之又玄詎無忘言之人&KR0006;¶
黙焉而意已傳凌虗子入無子方問其邑里姓名其爲士者不¶
荅竟去混沌無聞曰若不聞滁之全椒有孫仲善號玄黙子者¶
乎即其人也即其人也¶
　　　贈金與賢叙¶
古之善繪者畫詩圖孝經貇爾雅像論語春秋著易象皆附經¶
<pb:KR4e0024_SBCK_006-10b>¶
以行下至漢魏晉宋之間講易有圗問禮有圖列女仁智有圖¶
圗遂與史並傳助風教而翼彜倫則繪之所係不既重乎然而¶
豈易能哉易有之聖人有以見天下之賾而擬諸其形容象其¶
物冝是故繪之事象之滋也實有該造化之妙理者焉不得其¶
妙而能合於天造吾弗知之巳於戯與造物者逰得於心形於¶
言粲然在&KR0083;而成章則謂之文得於心形於手粲然在&KR0083;而成¶
象則謂之畫余甞學爲文&KR0274;山之𫝑水之態烟霞雲霧之變草¶
木鳥獸之形以至于神情&KR0017;状或曲盡其思致則使人讀之不¶
啻&KR0002;登山臨水仰烟霞雲霧俯草木鳥獸而&KR0017;神岀𣳚乎左右¶
心目爲之竦勤焉雖未必能窮造化之妙也而其故則可知巳¶
又况心乎相應而爲畫哉使人&KR0026;&KR0083;上之象而竦動也固當什¶
伯於&KR0083;上之文而或不能然豈不以䂓䂓於筆墨畦町間乎盖¶
<pb:KR4e0024_SBCK_006-11a>¶
有道有藝道至而後藝至自昔以藝名世者莫不有道焉庖丁¶
之於割輪扁之於斵由基之於射冝僚之於丸非徒積習之所¶
致也况於畫而可以不事道歟余抵平陽㑹金與賢與賢先君¶
子曰德謙甫爲儒學官旁暢繪事&KR0057;長於寫神與賢妙傳家法¶
有士韻而無俗姿一時名大夫士無不與之逰聲称藉甚甞爲¶
余作小影見者咸以爲酷肖而未有以報與賢也謀諸同志與¶
賢聞之曰我無事乎報也以一言贈我足矣夫贈之爲言增也¶
古人之於人或延譽之而使增重於時或葴䂓之以増益其所¶
未至則贈之言余固無能爲與賢增重而與賢名聞諸公間亦¶
無待余之延譽&KR0002;夫思繪事所係之重明物理以進於道以增¶
崇其茟力以追配於古人則區區所望於與賢而不容巳者故¶
&KR0274;以爲贈¶
<pb:KR4e0024_SBCK_006-11b>¶
　　　贈岳徳淸序¶
徃&KR0010;金華同知潘侯叔聞病目延周漢臣者治之漢臣出入叔¶
聞所余數數見之其徒有岳生者未甞不與之俱漢臣治叔聞¶
之目凡砭焫湯熨與夫削之和煑加損一以屬岳生比叔聞病¶
愈漢臣辭歸余亦徴赴　亰師余之叨禄于　亰師也八年然¶
後得請歸飬及歸從人問漢臣則且死矣而岳生者余固忘之¶
去年冬有持胡先生遺岳德淸詩示余者言德清余甞識之余¶
亦不記其爲漢臣之徒也&KR0010;之六月德淸過余相與問勞乃知¶
其爲徃&KR0010;與漢臣俱出入叔聞所者固舊相識也而忘之則余¶
見德清安得不喜且愧哉德清故鄂忠武王之裔家于嚴陵採¶
藥浙水東名山奥區往往有其足迹而雅愛金華之長山至&KR0186;¶
眷焉不能去其所至人莫不虚舘以竢爲人治目比有竒驗則¶
<pb:KR4e0024_SBCK_006-12a>¶
德淸能傳漢臣之業可知矣余因問德淸人目病凡幾證狀何¶
若也德清引古方書言目之病甚悉大都十七八證而名狀各¶
異又問治之皆有術無術對曰唯瞽不治餘皆有治之之術也¶
然則天下無不可治之目巳對曰然余拊髀曰嗟乎德淸生亦¶
知余之病乎余目與人同而余獨視不及㝷丈㝷丈之外黧黄牝¶
牡不辨此吾友也熟視而弗與揖彼非吾友也拱手而迎之以¶
此動&KR0186;速諐招刺不知此果𩔖古方書何等證也生將何以治¶
之乎然余固能决别黔晢羙惡真膺於㝷丈之内焉生縱不吾¶
治猶可也嗟乎德清生亦知人之病有甚於余而余之所甚患¶
者乎乃者雨不時降吾婺以旱溪流㫁絶車無所用由是方地¶
千里不問高田下田鞠爲槁壤&KR0112;稷重稑無弗黄而殞矣而肉¶
食者若不見而莫之省且督吏若胥日夜&KR0145;常租之盈其視民¶
<pb:KR4e0024_SBCK_006-12b>¶
之少壯者之有菜色老弱者之胥爲殍也與瞀者矇者眇者無¶
以異&KR0026;其目則非瞀非矇非𦕈者不知此果𩔖古方書何等證¶
也生將何以治之乎人也固　朝廷使之舉錯民之枉直者也¶
生不有以治之其於賢否是非利害曲直廢置&KR0145;舎從違顛倒¶
錯&KR0861;毎事𩔖夫此則斯民將柰之何德清謝曰此非目病也苟¶
非目病則何病也對曰此所謂盲於心者也夫人之所病病疾¶
多而毉之所病病道少况乎以心盲之盲責醫目者醫哉則賤¶
工亦安能治之雖然凡人之病必有由来得其所由治之斯愈¶
此不易之道也之人之盲也亦必有由然矣故竊以爲苟治之¶
以治阿大夫即墨大夫之術何患其不治哉又焉用吾毉目者¶
爲余嘉其辯遂次第其語以告撡黜陟之柄者且以見余之識¶
徳清有素云¶
<pb:KR4e0024_SBCK_006-13a>¶
　　記¶
　　　報恩光孝天寧禅寺大佛殿記¶
比丘軒公住持報恩光孝天寧禅寺之七年洪武十六年某月¶
某日新作大佛殿成其費&KR0145;諸經用之羡財而裒衆施以助不¶
給出力爲之外護則廣威將軍僉温州衛指揮使司事王公銘¶
寺在衛署之東宋崇寜壬午奫禪師所建癸未賜額曰崇寧萬¶
夀政和巳亥乃改額曰天寧萬壽紹興丁&KR0407;又更賜今額某年¶
以甾毀重興未幾而荐厄于某年至某年重搆又燬于某年元¶
之至元幾年始復于舊逮至正末困于力役田既岀質衆亦散¶
去而寺之凋弊巳甚　國朝洪武九年二月軒公以選自惠日¶
來王法席頼其經營繕葺仆者以植傾者以支朽者以昜缺者¶
以完而土田以復清規以振㑹有司治海艦即廡下處工徒不¶
<pb:KR4e0024_SBCK_006-13b>¶
戒于火又以十三年春廢爲瓦礫之區軒公謂其徒曰寺之廢¶
興法之𨺚替係焉我等坐視可乎焦神苦力掇拾煨燼以圗興¶
復凡𦒿舊莫不感奮官民信向相繼致助西偏地勢&KR0310;迫則請¶
於王公斥使與東如一地以尺計總若干㝷建方丈庫司茶堂¶
既而曰有方丈以議事有庫司以儲財可以事土木之功矣然¶
欲復吾故字莫先於治殿以䖍奉佛袓衆議&KR0098;恊以白王公伐¶
大木于羅浮象浦聚貨食召匠傭&KR0057;事以其夏六月望至是而¶
訖&KR0229;爲屋以間計凡若干髙深脩廣悉凖其舊層阿廣霤𨺚棟¶
厚礎斵雕藻繪殆無遣功金相玊毫安奉如式幡座華盖種種¶
莊嚴其壮䴡顕敞侈於昔多矣爰以狀因鎮撫譚君濟来徵文¶
爲記余聞成壊囿于數而以廢爲興則存乎人又必人與時㑹¶
乃能不難於以廢爲興兹殿之建當山㓂竊發之日嵗艱物匱¶
<pb:KR4e0024_SBCK_006-14a>¶
之時首尾僅四寒暑而熾然成就如此豈不以智性融通於事¶
於理未甞分别而生欣厭有&KR0002;軒公而又遭逢　聖時哉弘惟¶
皇上渡江之&KR0004;即以故龍翔集慶寺爲天界善世寺¶
膺寳暦之四年徴有道浮屠十人就蔣山太平興國寺丕建廣¶
薦福㑹後六年命天界住山宗泐&KR0145;經西竺又五年　詔郡¶
縣咸立僧司以紏其徒佛法之見尊奉至此振古所未聞也盖¶
西方聖人以神道設教大率使人去妄而即真因境以生悟其¶
誓願之廣大慈悲之深重欲高深廣袤之區生成動桓之類莫¶
不抜迷途脫苦海而泳㳺於慈雲慧日之中此與　中國聖人¶
愽施濟衆一視同仁夫何以異　聖人在御叅用真乗亦惟宻¶
禆至化隂隲群生豈&KR0825;福田利益於一人哉軒公祗承　德意¶
而致力斯寺於斯時既成寳搆以嚴所事方務鳩功畢還舊觀¶
<pb:KR4e0024_SBCK_006-14b>¶
庻幾教基上並　鴻圗至於萬億維年而海隅含生之屬永有¶
依怙其營度之勤搆締之羙興復之㓛當屢書不一書殿之建¶
特其&KR0096;輿爾尚刻石以竢焉軒公名子軒號宗冕嗣法於冝翁¶
雅禪師𦒿舊與公同心而効力者曰某曰某云¶
　　　温州府開元教寺興造記¶
温之佛刹傳天台智者之學者惟開元最鉅在今玄玅坊東晉¶
天寧二年郡人李整捨宅以建&KR0004;名崇安唐開元二十年制諸¶
州咸以一大寺爲開元寺而兹寺爲温諸寺之冠例改今額石¶
晉天福二年復崇安故名至宋治平四年火乆而復完政和十¶
年更爲天寧萬壽宫其復爲寺仍曰開元建炎十年也紹興十¶
年又以菑燬未幾重興&KR0004;寺隣法明院後迁法明于来福門外¶
而以地畀寺斥大其址立子院五曰蔵院曰天台教院曰千佛¶
<pb:KR4e0024_SBCK_006-15a>¶
律院曰圎覺曰圎通两禪院寶慶十年重建山門又移千佛立¶
于寺之後元至元二十七年各路例設官講所因以千佛爲之¶
自是千佛不復𨽻本寺俱燬于延祐元年而重搆于㤗定四年¶
嵗時節祝𨤲與凡祈禳咸在焉越三十五年至正丁酉&KR0275;風大¶
作棟宇盡覆獨寳殿存而上漏傍穿亦巳甚矣主僧至剛僅克¶
葺而新之樹法堂闢山門範銅爲鍾搆樓以&KR0869;而遷主江心也¶
所冝有而未及爲者固多也今住持仰山欽以　國朝洪武五¶
年自𩔰德来&KR0024;其處銳志興修圖惟厥終俄又以病去十六年¶
春諸山相率白于郡府復輓之出再正法席即探巳之槖歛田¶
之入市材&KR1258;曰召匠僦傭百堵皆作殿堂門廡庫&KR0067;齋庖湢圊¶
或因或革以次就緒佛菩薩羅漢護法天神雕塑藻繪煥焉聿¶
新僧佛之供噐物之需纎悉畢備下逮垣墉階術之微有廢必¶
<pb:KR4e0024_SBCK_006-15b>¶
舉凡至剛未及爲者至是仰山無不按其法之所宜有而申其¶
志之所欲爲矣雖名囙舊以爲新寔則創始也十七年某月某¶
日工告竣事𦒿舊僧僉謂數十年之廢成于亘爲力不易而功¶
甚鉅宜有&KR0274;以示方來而寺之沿革興廢皆無所登載介前温¶
州路治中金君翊求余說之竊惟開元自有寺至于今千有六¶
十有八年矣厄于欝攸者三奪于道家壊于&KR0275;風者各一由代¶
有其人故其燬也隨復而其奪也迄帯在梁則有若宗慧開義¶
井鑄大鍾大鼎在汴宋則有&KR0002;性南詣闕献頌仁宗召對称㫖¶
親御宸翰錫以文英大師之號而御書閣攸建自景祐至熈寧¶
两蒙一大蔵教之賜在南渡則有若真敬因山門爲閣崇百有¶
三十尺東西各翼以䑓高與之等&KR0026;水心葉公之記其䂓模之¶
雄傑巨麗猶可槩見也元有國百年先後登于主席是迓是續¶
<pb:KR4e0024_SBCK_006-16a>¶
則有&KR0002;至興思聦省&KR0004;宗岳至剛寺之乆而不廢豈不以人乎¶
際今昌辰尊崇象教不有仰山者出人與時㑹假方便力示現¶
有爲安能於朞&KR0010;間畢還舊&KR0026;存教基於將隳振宗風以不墜¶
也哉然前乎此有大興造皆在時康物阜之際易壊爲成直易¶
易耳今仰山興事於仍&KR0010;水旱之後帑蔵空虚之日而能悉績¶
于成不愆于素固猶其材之過人亦戞戞乎其難矣豈宜無以¶
告後人使相與扶植於無窮乎庸不辭而備爲之書若夫如来¶
以種言說開示趨極樂正路五時八教三&KR0026;十乗之旨法筵重¶
啓龍象咸萃脩而行之又豈不在仰山當不待記而亦非世締¶
文字所能記不敢因記興造而&KR0186;有所陳也¶
　　　太平歸元禪寺記¶
平陽有新寺曰太平歸元其䂓模䧺傑鉅麗環邑之境唐末以¶
<pb:KR4e0024_SBCK_006-16b>¶
来列刹皆未能或過之元後至元中邑長者吳君良佐之所剙¶
也其爲事甚偉而其爲力亦勤矣今四十有五年吳君卒亦十¶
二年于兹而未有登載其子常孫平&KR0002;恐来者不知所自爰龍¶
石介鎮撫譚君濟翁求余爲之記吳君素好施與毎&KR0010;夏秋之¶
交&KR0186;發粟周其郷隣甞造舟飛雲渡禀篙師操以濟徃来者買¶
地一區縣北搆亭其間殯不能&KR0830;者既而自謂此足以行吾義¶
未足以率人爲善且吾儕生長安樂於太平之世皆　上之賜¶
也願藉佛力以報焉而縣之西雅山之下其地冲爽以居佛誠¶
宜於是以至順壬申夏度地八十餘畒夷高而増卑垤窪而支¶
阤使平正如一遂以後至元巳卯秋八月乙未興&KR0229;中爲大佛¶
寳殿四阿崇三十有六尺益其尺十四以爲廣深視廣不及二尺¶
左右翼之深廣如之殿之後法堂祖師祠侍者寮居左檀越祠¶
<pb:KR4e0024_SBCK_006-17a>¶
首座寮居右法堂之後&KR0026;音閣又後爲茶堂爲方丈殿之前山¶
門三間門東門西翼以夹各二爲維那知客之寮英之東西各¶
一樓東楼搆經一大蔵&KR0869;焉西樓範銅爲鉅鍾縣焉門之外臺¶
門臺門之前爲放生池其上爲梁其前樹扶闌又前列七成浮¶
圗而其数如成皆羙石爲之左右㢘各十有七間自法堂属于¶
門中左廡爲伽藍祠而廡後曰庫&KR0550;曰行堂曰厨院在焉曰東¶
庵曰倉司又在其後中右廡爲㑹善祠而廡後曰旃檀林曰選¶
佛&KR0163;曰照堂在焉曰西庵曰湢圊又在其後殿而方丈方丈而¶
門外至于䑓門内至于庖湢與夫作&KR0229;之舎屋以間計通百有¶
六十有八凡事佛之儀物奉僧之噐用制所宜有者罔不精備¶
而穹垣厚礎脩術崇階稱之木石瓴甓釘&KR0069;丹漆匠傭之直爲¶
四十萬五千緡爲米玖千捌百石佛菩薩阿羅漢以至護法天¶
<pb:KR4e0024_SBCK_006-17b>¶
王之像設悉塗以黄金爲金百十有八兩以至正乙酉春二月¶
甲戍訖㓛而比丘智通實始終効其勞是秋迎致逆川順禪師¶
主之又割田千二伯畝爲恒産𠡠賜今額定爲十方禅院仍下¶
壐書護持則明年夏四月也帝師亦錫吳君號正心德大圜悟¶
居士云尚論其世盖有元豐豫之際於時郡邑間厚積之家百¶
倍吳氏冨埓封君者固多皈心真乘喜施不靳者亦未甞無之¶
名藍上刹方興圡木之功&KR0162;十金資之以田数十百畂助其不¶
及則自以爲輕財好施而人亦與之輕財好施之名&KR0026;吳君獨¶
力自任以濟登慈風斯下矣自昔爲浮圗氏建大寺市大田非¶
王公則戚畹也吳君一布衣男子耳十餘年而能爲王公戚琬¶
之所爲此其材且智爲何如抑聞之寺落成之日吳君年未六¶
十即寘家事不問作樓四楹于方丈之西垂入處之焚香默坐¶
<pb:KR4e0024_SBCK_006-18a>¶
閱月踰時不出户二十載猶一日年八十有四一日閲般若經¶
終卷遽入室延寺衆語之曰老居士　行矣幸大衆称揚佛號¶
訣别合掌隨衆称&KR0045;而逝夫離俗去智䆒竟生死偉特如是豈¶
非所謂知施實相起慈悲心發願回向具足方便成&KR0556;無上善¶
提佛果者與孰得以造寺功德爲人天小善有漏之因而議之¶
哉常等克念父祖之勤勞汲汲焉求文昭示寺僧使知剙始之¶
不易而相與保守於無窮亦可謂賢孝子孫矣¶
　　　武義縣重建廣福院記¶
武義縣之闤闠中有佛刹曰廣福院元之至正丁酉春燬于括¶
㓂其年冬僅剙大佛寳殿未及視其成而僧衆或逝或散莫有¶
任其興廢之責者爲日巳乆屬者余䆠逰来歸過焉則朱甍翠¶
桷寳鐸金鈴煥然鍧然震耀耳目矣上人志晉肅余入坐方丈¶
<pb:KR4e0024_SBCK_006-18b>¶
而言曰　皇朝癸&KR0407;之&KR0010;志晉用甲乙之次忝主是山顧瞻薦¶
莾不遑寕處切自思惟失今弗圗將隕先業而隳教基乃與吾¶
徒宗煥慈䕃經營綜理而延慶寺住山如海邑士洪德&KR0243;等矜¶
吾之有志也所以佽助者靡愛其力爰裒衆施益以已槖聚材¶
庀工成大殿於甲辰之夏建山門於乙巳之春嚴像設於丙午¶
之秋而兩廡之作以戊申夏法堂之𣗳以辛亥冬&KR0230;室庫庾庖¶
湢之屬次苐訖役凡制之所宜有法之所當備者方圗緒成之¶
過不自量業欲具事狀求記於執事而辱下臨敢遂謁之按院¶
始於宋之嘉祜丁酉本福聖浴室也治平丁未初賜額曰夀聖¶
遭燬于宣和庚子未幾重興紹興壬午乃改賜今額曰廣福元¶
大德中溪数潰院又當其衝爲横流必食之地山門旣圯而衆¶
亦無以自安主僧永起得今址於徐文肅公之孫揚祖乃公之¶
<pb:KR4e0024_SBCK_006-19a>¶
别業遂徙而建焉實至大辛亥也自嘉祐丁酉至今洪武壬子¶
凡三百二十有二年一圯於水再燬于㓂盖有數焉至於以廢¶
爲興未有不存乎其人者也且起之迁建始事以辛亥晉之重¶
建訖&KR0229;亦以辛亥信非偶然哉前乎起也顛末不登於文字固¶
莫可考也&KR0026;俞公之記起致力於大競之際歴二十寒暑猶有¶
待於時秉惟力&KR0071;之而後䂓制大備可謂難矣今恒産不加多¶
而物力不迨前且倍蓰晉毅然以興起自任訖能以十年之間¶
而復還舊&KR0026;不愈難哉思其難相與扶植彌&KR1164;之使之永乆弗¶
墜是誠在乎後之人庸次苐書之俾刻石昭示焉施錢與助者¶
之氏名具列于石隂此不著¶
　　　清泉庵記¶
洪武十六年春余客平陽厭闤闠之喧&KR0349;思得寂寞之地澄坐¶
<pb:KR4e0024_SBCK_006-19b>¶
滌慮焉余友前&KR0170;隂縣主簿林敬伯乃相與之縣南嶺門之淸¶
泉庵&KR0004;&KR0145;道林氏屋側復折而逕朱陳二氏居之前後以入庵¶
爲屋若干間大山屏其東天妃祠峙其南祠之祝史廬于其西¶
劉氏園于其北湫隘猶民家耳前則東山九凰諸&KR0280;森秀環列¶
暖翠飛襲庭户使人有夐塵之思固自可樂也庵僧曰東源順¶
師嚴重蕳黙對坐移時視瞻不苟𩔖有道者余心異而喜之暮¶
返而朝徃於此兼旬矣乃知師年十八得度傳法於虚白日公¶
後三十有三年爲洪武戊申司蔵鑰江心其夏指揮何公高其¶
行言於郡禮請住持神山禪寺又三年謝去其徒栖於歸元七¶
年敬伯尊人彦輝與詹仲輝者以兹庵乆虚率里人延致之人¶
固疑師之不屑也而師欣然不拒夫領衆叢林升坐說法號爲¶
長老而居之不擇乃爾不惟不擇居而安完其缺興其廢未甞¶
<pb:KR4e0024_SBCK_006-20a>¶
不盡心焉此豈非有道者哉師以庵未有記具石求記而吳君¶
元範又爲之請乃書曰菴剙於宋淳熈間名正因堂檀越吳氏¶
始居此者曰正&KR0116;大師傳六世而至太古聞元至正甲午燬于¶
㓂太古罄其&KR0059;槖經營興復甫𣗳前殿未及視其成而報縁盡¶
矣師狥衆之請来主此則戊午夏也𡍼塈前殿建後殿闢僧堂¶
翼以兩廡嚴像設其中皆出於師以介清泉坊改今名永業僅¶
五畝凡瓶錫之集香花灯燭之供日用食飲之需皆仰衆施亦¶
惟師道行足以起人敬信以故施者相踵也師縣之萬全郷人¶
俗吳氏云¶
　　　平陽縣重修江口斗門記¶
平陽之江口舊甞因海隄中㫁之犍石爲两厓深廣各三丈内¶
外貼石爲左右翼又敷石壇於前後中涯植石楹析於雙門鍥¶
<pb:KR4e0024_SBCK_006-20b>¶
坎䧟板以爲扄毎門板十有二層時水盈縮而閉縱之覆以屋¶
五間號江口斗門宋端平丙申縣令林公冝孫始作之元至元¶
二十四年里之義士鄭君存耕甞率衆繕理之&KR0071;存耕而致力¶
焉者則其族人前福州路閩清縣尹禮前松江府華亭縣尉公¶
誼其&KR0010;至正辛丑也後二十三年　國朝洪武八年水暴溢颶¶
風激海潮相輔爲害涯崩屋仆而門亦圯今且九年矣爲縣者¶
更幾人而視之恬然厥民雖欲起廢夫孰爲之倡哉十六年夏¶
南康彭君尚賢来爲丞是秋以公事過其地目擊之愀然不寜¶
亟謀興作㑹主簿新安吳君韞中攝令還自瑞安興史成都&KR0045;¶
君孝忠進冊至自浙江議以克合責成於水利所及之鄉大家¶
之役于官者其人咸不&KR0134;而趍以謂浮屠一寜猶能出力裒衆¶
施完砂塘隂均两半門今在位者興無窮之利吾属頋不能効¶
<pb:KR4e0024_SBCK_006-21a>¶
勤勞乎或輸以財或薦以力恊謀併智以任其事者九人以公¶
誼甞致力於斯也練歴而老成推使督役焉於是市石與木揆¶
日庀徒以畚以築以繩以削隄涯門扃以至于屋悉復其舊而¶
歛甃堅緻視昔過之足支乆逺又以其餘力修平安渡馬道百¶
二十五丈以免人於淖始事於九月庚申而訖㓛於乙酉皆欲¶
刻石紀成而因謝君復元屬筆於余盖江口在縣之東南二十五¶
里左江而右山潮汐之所上下諸山谷水凡三十六支皆徑此¶
而入江初斗門之未作也衆流既莫之遏而海鹵水亦得入以¶
害稼民交以爲病自作斗門然後溢不患溺乾有所仰而惠利¶
及於二鄉五都之人漑田六萬五千三百餘畒則其所係豈輕¶
也哉歐陽子有云作者未始不欲長存而&KR0071;者常至於殆廢使¶
其&KR0071;者恒如作者之心則天下豈有遺利江口之有斗門蓄&KR0165;¶
<pb:KR4e0024_SBCK_006-21b>¶
有恃水旱無虞歴百四十八年猶一日豈不以&KR0024;而緝之者有¶
其人乎壊于暴水而中廢者九年不有諸君子以興起爲已任¶
將遂&KR0549;前人之㓛失一方之利然則是役也雖曰修廢舉墜其¶
功盖與剙始等矣於戯使凡爲縣者皆能職思其憂若諸君子¶
則門之復當不待今日民之蒙利其可以世計哉故爲之書使¶
来者尙有考而用其心也¶
　　　松陽縣學復射圃記¶
松陽之有學學之有射圃盖自宋紹興始元之制凡民不得持¶
弓矢故射息而圃亦廢豪右因侵而有之踰八十年有司漫不¶
加省　皇帝即位之明年　詔郡縣皆興學置師弟子貟而¶
講習乎六藝儒生葉端等作而言曰今學令射居其一射圃之¶
復維其時矣以告令王君㑹王君徵赴　亰師事格不行而提¶
<pb:KR4e0024_SBCK_006-22a>¶
刑按察僉事張公行縣適至乃復以告公爲按圖籍凡學之地¶
侵于民者責丞李君仚簿劉君文彬悉復之而地卒以歸正其¶
疆界夷其畛域樹垣以繚之王君歸自　亰師謂部使者祇承¶
徳意返故地於乆攘之後幸惠斯文甚厚宜有以示後人教諭¶
毛君煇膺薦而起遂命之來謁文書曰侯以明之此舜之學政¶
也其人之賢不賢&KR0026;其射之中不中見焉故以射致衆衆致面¶
後論士是以三代率由之而孔子射於矍相之圃&KR0026;者如堵使¶
弟子揚觶而致黜者三則僅有存者夫學政莫大於射也尚矣¶
矧　國家方脩文教而稽古定制焉則射圃之復其豈細故哉¶
乃爲之記曰復地以尺計之直學之東南則從七十衡五十直¶
東北則益其從二之一去其衡三之一直西北則其從倍東北¶
之三其衡不及東南之八直西南則其從得東南之衡而去其¶
<pb:KR4e0024_SBCK_006-22b>¶
一以爲其衡東南故所謂射圃也張公名志德字某陜西人王¶
君名&KR0212;字秉文北平人煇邑人攝學事殆一紀士論多之云¶
　　　覈田記¶
宋南渡後金華縣諸名額田躰量於紹興辛酉撿&KR0191;於嘉定甲¶
申覆量於咸淳丙寅立法詳而爲制宻户有恒征地無遺利猶¶
不失有田斯有賦焉元之下江南因之以收賦税以詔力役而¶
水旱于某則驗其灾之厚薄蠲其賦之多少加以歴&KR0010;既乆舊¶
櫝䆮不足徴由是縣之民每遇灾主佃各列其田自訴訴&KR0186;復¶
益歩加畒以幸免常租而賦額日羡矣至正庚寅令民自實要¶
在均役而巳不睱釐正也版籍入　皇朝遂有鑿空之賦¶
名曰虗譌糧而其數之多爲田至千三百九頃有竒民&KR0018;逋而¶
莫償吏惴惴惟&KR0010;入不登是愳而公私交以爲病矣事聞中書¶
<pb:KR4e0024_SBCK_006-23a>¶
省凾命檢覈除之户部援田令㑭以五尺爲歩造弓尺以量苻¶
下皆重改成籍罔敢自任既而命明州府通判王琮来治之甫¶
興役又以事罷去㑹今王君来倅郡遂以命君而君亦自以爲¶
巳任盖縣統鄉十有二鄉統都上鄉七中鄉四下鄉三都統保¶
大率十乃令都擇一人焉爲量長保擇一人焉爲里長都以五¶
十歩爲率築堠一焉表其都之界保以三十歩爲率築堠一焉¶
表其保之界田以區爲率𣗳木表一焉書其甲乙之次𣗳禇表¶
一焉書其多寡之數而旁都比保分曹易地相司察焉有田者¶
則各以名數如異時訴水旱者自占書于表而𣗳之田間擇吏¶
之清強者分董其役以金華縣丞鍾弼董東南鄉以浦江縣丞¶
杜彦董西北鄉侯乃出詣諸郷即寺&KR0026;以次舎裹糇糧以食飲¶
衝冐暑雨䟦渉阡陌履畝而申量焉各乗其形之方圎曲直長¶
<pb:KR4e0024_SBCK_006-23b>¶
短絶彼&KR0024;此塵累微積以足畝數乃以今昔之度準之有餘者¶
増之不及者減之岸溪而齧于水昔蠲之山林園池而墾築耕¶
稼者收之量既周乃裒諸所表爲魚鱗圗爲流水冊冊以㑹賦¶
圖以㑹田董之以東陽縣丞趙斗南君朝夕親臨而程督焉凡¶
田既除前虚訛之數其爲増者収者揔百五十二頃有竒减者¶
蠲者揔三百四十五頃有竒冊以帙計者四百五十有三圗以¶
幅計者如冊之數而皆有副檢量之&KR0229;起洪武四年夏四月丙¶
申訖其年秋八月庚子積百有二旬有四日圗冊之&KR0229;起是秋¶
八月壬寅訖明年夏五月壬子積二百有五旬而畢以竣事聞¶
數十年之病一旦以除父老相與慶幸爰伐石圗其悠乆介智者¶
住山普仁求文爲記余聞經界者仁政攸始三代盛時分田制¶
禄由乎井地之均而井地之均由經界之正自是以来其制世¶
<pb:KR4e0024_SBCK_006-24a>¶
殊至若資賦以足用因田而成賦無古今一也今檢覈之舉執¶
政責成有司可謂急先務矣苻下且六七年而莫有從事者豈¶
國家&KR0073;民意哉是宣王君於蒞政之&KR0004;不憚勞勚而鰓鰓焉致¶
其力也更張惟允而經費不𧇊民征用寛上有節度下有堂守¶
仁民之政孰大於是嗣爲政者毋替厥成金華之民利頼庸有¶
既乎然則托焉以垂永乆將不在余文矣王君名綱字之紀棣¶
州人甞覈田蘇州爲諸州使者冠其来倅是郡也由承運庫使¶
外&KR0024;云¶
<pb:KR4e0024_SBCK_006-24b>¶
<pb:KR4e0024_SBCK_006-24b>¶
