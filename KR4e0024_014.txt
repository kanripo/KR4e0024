# -*- mode: mandoku-view; -*-
#+TITLE: 蘇平仲文集
#+DATE: 2015-09-11 16:32:55.919181
#+PROPERTY: ID KR4e0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0511-014蘇平仲文集-卷第十四.
<pb:KR4e0024_SBCK_014-1a>¶
蘇平仲文集卷之十四¶
　誌壙　章貢&KR0058;諒校正重刋¶
　　　桂府君墓誌銘¶
桂府君仲晦甫以洪武七年四月十六日客死南京其子緝凾¶
骨還諸暨卜以是冬十有一月二十有九日&KR0089;于華亭鄉陳村¶
之原前事蹐門泣且拜求銘以窆始余見仲晦起布衣儒者得¶
千里之地而治之遇事立决嚴不失於苛寛不至於縱吏民畏¶
而安之不能欺也庶幾窮經能致用者由是樂與之遊未二&KR0010;¶
而仲晦就逮以去去僅八閱月仲晦則死矣於戯悲夫尚忍銘¶
諸雖然余知仲晦者非余而誰銘乎仲晦自未冠時&KR0186;推其家¶
貲與其兄弟入太平山中且十餘年父得重膇疾諸兄又或跛¶
或亡乃歸家授徒以飬父父没䘮葬一遵家禮兄弟之遺孤寡¶
<pb:KR4e0024_SBCK_014-1b>¶
數百指無一瓦之覆一㕓之耕而以生以育皆藉之仲晦至正末¶
仲晦携而俱避兵孝義里不以急難輟其㤙意里人高其行或¶
致餽遺雖居貧未甞苟受即受後必償之　國&KR0004;士率乘時¶
赴功名仲晦獨累薦不起㑹　詔徵儒者有司起中晦至¶
京師遂以四年冬擢奉議大夫同知金華府事&KR0004;蘭溪民有以¶
&KR0059;鬻鹽繫獄者其火伍夜刼以去既捕得之上其獄于郡郡當¶
以在迯而抵捕者罪誅連坐繫甚衆其間有合得杖而乆淹者¶
仲晦至閱其牘杖而遣之後捕者之家奴訴于　朝下䑓司&KR0145;¶
具獄鞠之訖論如捕者言諸署櫝者例觧官徙中立府作室仲¶
晦坐焉徙中立府三月復徴至京師後四月竟以疾不起於戯¶
仲晦而止於斯&KR0088;殃慶不以其&KR0011;乃若是耶所謂天者其果可¶
必耶抑仲晦甞言君子之居官也職所當爲者勉焉而巳矣豈¶
<pb:KR4e0024_SBCK_014-2a>¶
復臨事而畏首畏尾哉若夫利害成敗得䘮則有命矣彼脂&KR0330;¶
以求全者非不計較而詎知禍釁之來常出於智巧之外故吾¶
服官以來事無小大義所在未嘗首䑕也其自信如此而猶以¶
是&KR0200;瑣者爲仲晦寘悲喜焉則余之知仲晦亦淺矣仲晦之厄¶
金華人聞之哭之多失聲此豈徒然者哉仲晦名昱世越人曽¶
祖某袓某父某皆不仕母費氏其生以元之延祐甲寅二月四¶
日娶薛氏子一人緝也予甞因仲晦自號摭其群行爲著尊生¶
子傳而語仲晦曰乃&KR0002;歴官治行尚當書之而今&KR0205;銘其藏是¶
則可歎也銘曰¶
際可而仕亦順乎命也隨試而効厥有攸藴也正誼而行要以自靖也¶
方駕而蹶是以無悶也又不有年天之未定也既全其歸抑又何恨也¶
　　　趙州判官張君墓誌銘¶
<pb:KR4e0024_SBCK_014-2b>¶
余逰平陽邑之士致孝於其先祖父者多謁余銘其墓而張生¶
垕寔謄録一日垕閣筆泫然出涕怪而問焉辟席曰人之父母¶
皆得公銘以爲不朽之托而垕之先人獨不得公一言以傳不¶
朽是以&KR0060;自傷也余哀矜其情命以狀來垕乃属其父友金滌¶
先生具世系爵里因其仲父正&KR0298;拜申請乃爲&KR0145;而誌之曰君¶
諱明善字思誠今以字行姓張氏温之平陽人其先自閩來遷¶
始家金舟鄉原奥宋端平間迪功郎殿尉副又遷居縣西登瀛¶
里曽祖泗咸淳鄉貢進士祖文奎&KR0054;學善㫁州推爲三老父&KR0022;¶
榮以孝行聞母林氏宋大常寺簿鏜之曽孫女也君生三&KR0010;病¶
&KR0473;醫者以爲不可治去之是夕醫者夢老人曰張氏兒令噐也¶
何不飲以觧毒飲明日持以飲之果愈稍長自知力學年十五¶
父没執䘮哀甚善事其母從進士孔克表授尚書遭世大亂隱居¶
<pb:KR4e0024_SBCK_014-3a>¶
養母以信誼重於鄉閭其文辭猶有聲搢紳間&KR0038;初孫安以¶
行中書省照磨總制平陽辟君叅賛軍事時甌閩皆未入版圖¶
君馳詣行省白攻取計令曹國李公任方面之&KR0009;一見語合意¶
不覺席之前也與之議論連日夜欲留之幕府君以母老力辭¶
歸洪武元年按察簽事熊&KR0166;以賢良薦於　朝櫂將仕郎真定¶
府趙州判官自内出白金文綺繒布賜之母妻皆與焉既涖事¶
州民猶有保雲龍寨者而征虜副將軍鄂國常公欲屠之君曰¶
皆良民也吾為　天子牧民坐視可乎詣君門自言願奉¶
楊天威往諭之下鄂國許之即抵雲龍寨呼其酋曉以逆順禍¶
福其酋猶䂊左右趣君還復命曰不爾將以後期併就誅矣君¶
曰以吾一人易一寨人之命吾固甘心也卒諭下之所活無慮¶
萬餘人明年夏秋大旱君齋戒走群望懇禱連雨三日&KR0010;以有¶
<pb:KR4e0024_SBCK_014-3b>¶
秋方戒使者歸　御賜綺繒為母夀且迎致就飬而明年三月¶
三日君竟以疾卒于官得年四十有三在官二年平易以得民¶
亷慎以馭吏獄無淹囚庭無留事里無横歛民安而吏畏之至¶
是會哭於庭其哀戚與䘮其親不啻季弟正以其年十月二十¶
日負其骨來歸壬戌十一月甲申祔於崑山先墓之次配韓氏¶
志莭卓然子男二人垕其長也次堅君卒時垕五&KR0010;堅三&KR0010;皆¶
君二弟卯翼之長大則君之教行扵家可知矣銘曰¶
鸞鳳之儀玉雪之姿學無不窺材足有為出遭　聖時為良吏¶
師州民危疑保厥險&KR0470;諭以　徳威投降恐遲千百耄倪乃免¶
誅夷載拊載綏厯&KR0010;載期民莫不懐吏不敢欺命也難知竟正¶
於斯不究設施有識嗟咨老母在闈弱妻稚兒望君来歸而歸¶
以尸亦孔之哀孰不涕洟昆山巍巍遺塚在兹莫堅匪碑刻此¶
<pb:KR4e0024_SBCK_014-4a>¶
銘詩君有餘悲我無愧辭¶
　　　譚益之墓誌銘¶
公諱應辰字益之姓譚氏伯衡所爲著行&KR0274;諱安榮府君則公¶
父也母賀氏府君素仁厚好施予號稱長者吏卒至其門謹避¶
之&KR0010;庚午大侵無頼子群然具姓名稱貸於富家不問允不允¶
&KR0186;發廪&KR0145;粟且至府君所府君以民命方急欲因以乞之公曰¶
借使因而乞之彼未必以爲惠也徒長効&KR0057;者耳兒有以處之¶
矣乃集郷鄰與之粟曰積此將爲爾衆備也幸相與守之衆欣¶
然願盡力無頼子計沮官㝷亦捕實于法甞有質田於府君者¶
旣而其人欲自剄兾歸其田府君惴惴然公曰何畏也出語其¶
人曰數畆之田與七尺之軀孰重我家翁未甞不可以誠動尓若¶
以誠告田無不歸者今計顧出此將執爾送官况肯歸爾田乎¶
<pb:KR4e0024_SBCK_014-4b>¶
其人蒲伏求免乃釋之聞者相與語曰譚氏有子矣門户之事¶
挺身任之性明敏而又有材局符旦下事晡巳集或科繇而吏¶
舞手低昻即指擿詰之曰我&KR0002;吾父可欺耶而軰猶欲襲故態¶
乎吏謝改之則巳不然&KR0186;詣守長發其奸由是皆嚴憚之爲人¶
尚氣節居郷里豪悍者抑之善柔者扶之拯其患難恤其窮乏¶
而同其休戚秋租額存而無徴者諸里胥率&KR0145;償於細民公曰¶
細民饘粥且猶不給寧尚堪此出巳粟以償人多德焉平生不¶
治産業家之金帛粟布其季司之畧不經意歳庚辰居府君憂¶
訌陽上攻瘡發于舌本乆而不痊一旦增劇曰吾徃矣呼二郎¶
來二郎其季也季來前巳不能言苐執其手嚮諸子作指畫詔¶
告狀者三遂卒至正辛巳七月二日也得年五十公以至元壬¶
辰五月北九日生以乙酉冬十一月二十二日合葬石塘山先¶
<pb:KR4e0024_SBCK_014-5a>¶
墓之次娶莢氏淑静而仁柔生於元貞丙申六月二十三日卒¶
於至正壬辰某月某日葬於旱塘衝子男三人福孫夀孫貴孫¶
女三人未行而亡孫男三人棨棐集女四人尚㓜貴孫令易名¶
濟以忠武校尉爲管軍千户所鎮撫戍平陽使過金華諗于伯¶
衡曰痛念先人埀没口不能言而猶欲詔告之豈無望於藐諸¶
&KR0012;哉夙夜兢懼弗克上副属望之意際遇　聖朝幸以天¶
寸忝&KR0023;位序所以致是者皆先人積累之效顧以馳驅南北於¶
其劬躬&KR0035;德以前承後引者掲辭墓隧昭示後昆乆猶缺焉敢¶
以爲請於戱元之將亡大家右族棄骨&KR0079;去墳墓散之四方而¶
其後無噍&KR0011;者豈少哉濟獨克保其宗祧於播遷之餘而又克¶
立功成名有禒入以供祀事斯易所謂積善之家必有餘慶者¶
矣惟原本始播以銘詩俾子孫知其所自禮亦冝之其世系見¶
<pb:KR4e0024_SBCK_014-5b>¶
府君行&KR0274;中乃銘曰¶
譚在成周附庸之國後併於齊子孫四出以國爲氏世有&KR0139;人¶
公居湘潭端明之孫材足有餘而不樂仕儲德于身以開令子¶
桓桓令子既武且文爲　天子使望于一軍孰流之長匪¶
源之濬惟本也豐其枝斯盛爾孫爾曽視此刻銘尚思厥自益¶
謹其承¶
　　　故庸齋吳君墓誌銘¶
昔元氏有國自延祐之後士多尚弥文而馳騁虗名其於問學¶
不免苟且尚何望脩身踐言如古人哉及至正以來而其風䆮¶
靡焉平陽吳氏於其時曰苗府君曰海府君曰涉府君皆刻意¶
於經術力行於家庭抗志不仕自足山林以孝友忠信禮讓廉¶
隅表勵其族姻郷黨而渉極爲逺近學者所宗尊之曰金洲先¶
<pb:KR4e0024_SBCK_014-6a>¶
生於乎可謂特起於流俗中者矣君於苗爲曽孫於海爲孫而¶
渉之子也名舉字子庸材&KR0057;克肖能守其家法爲人聰頴敏逹¶
愽極乎群書而&KR0201;於史古今理亂存亡得失是非之際無不貫¶
穿其辭翰亦清潤可喜平居直諒不以言爲容恱遇事裁决動¶
中肯綮君之爲子也飬志爲先親所欲爲委曲承順不以家之¶
貧而儉其親肥甘輕煖皆不失時得羙味數舎外&KR0186;持歸以爲¶
奉時物親或未甞人以餽之不先甞也親没哀毀頓絶三日不¶
近水漿親戚懼且致疾強之食始進饘粥葬&KR0021;一遵家禮人咸¶
推其能孝處兄弟之間怡怡如也篤於教子既延致名師于家¶
又&KR0346;禮幣使之遊學而教之先踐履而後文藝盖忳忳焉待宗¶
族情文兼至&KR0123;凶赴告歳時㑹拜事爲之規而周其窮乏恤其¶
疾病拯其患難必竭其力至於故舊鄰里亦然不知其力之不¶
<pb:KR4e0024_SBCK_014-6b>¶
足必&KR0091;其情而後巳由是信誼大孚里有不平不詣有司而詣¶
其門君徐出片言曰此直彼曲咸帖帖聽受謝去甞構小樓藏¶
脩其間搢紳學者多就之而君亦喜得朋也相與講明唐虞周¶
孔之道或夜分不&KR0304;或浹旬忘去盖&KR0005;磨礱浸灌以闖夫聖賢¶
之閫奥志未及就而死及之矣故君之死士&KR0011;咸爲之䀌傷卒¶
之日至正庚子七月十四日也上距延祐丁巳君始生之&KR0010;得¶
年四十有四以壬寅十月十六日葬于里之黛山原娶陳氏後¶
四年卒其生以某年月日其卒以癸&KR0407;九月十七日其葬以洪¶
武戊午九月廾二日墓在金洲之湖里丈夫子四曰任陳出曰¶
田曰榖曰埜側室&KR0364;出君卒時諸子皆㓜後皆克脩其業以出¶
其家任舉明經爲郎福建行中書詳練㓗廉聲&KR0091;籍甚君之教¶
行于身後又如此余聞君子病無聞焉非有待於外也有待於¶
<pb:KR4e0024_SBCK_014-7a>¶
外而後聞則君子之不聞者多矣今觀吳氏一門四世不出里¶
閈布衣没齒而其生也有稱其没也有傳則彼以詩書爲斧藻¶
馳騖衒鬻而名卒湮㓕者非惑歟此任之請銘余喜爲之論次¶
非徒以慰其孝思亦將以風吾黨之士云銘曰¶
脩其行誼蠖處里閭逰于高明蟬蛻卑汙庠有典教之師儒邑¶
有執政之大夫而講學者惟其廬是趍而䦧墻者惟其言是孚¶
夫匹夫而化郷人者其豈非呉君之徒也歟¶
　　　孔教授夫人汪氏墓誌銘¶
伯衡既銘吳江州儒學教授孔公之墓其子克烈復泣而言曰¶
先生幸哀克烈爲吾父著銘墓石惟克烈三&KR0010;即&KR0012;而不殞其¶
世者吾母之力也顧其蔵異穴不得合而銘之克烈懼其懿行¶
將遂湮没敢申請焉願先生重哀克烈而恵以文昔杲齋鄭君¶
<pb:KR4e0024_SBCK_014-7b>¶
季明以古文名世而靳許可閭巷之士砥名礪行以其言語文¶
字而借譽&KR0145;重者彬彬焉伯衡發其遺文得孔母汪夫人傳則¶
克烈母也&KR0019;凢四百七十餘言以謂非惟用勸天下之女婦亦將¶
使爲士者聞之內愧而自省也於戯其推重之至矣則夫人豈¶
可以今人目之哉何忍而辭爲銘夫人諱淑真字道寜其先歙¶
人靈恵公之後也五季時避亂來居平陽至夫人父始徙居郡¶
之墨池坊遂爲郡人父諱鼎新學行文章爲温儒宗門人因其¶
自號稱之曰桐陽公母潘氏有賢行夫人生而淵静聦敏加以¶
儒染習禮法通經史善筆札而精於翦製結縷事父母以爲賢¶
艱於擇配其父來典平陽州教始以歸孔公時年三十矣接宗¶
姻以敬處妯娌以和奉祀豐而㓗曰吾不逮事舅姑所以追飬¶
者其敢不恭孔公䆠轍所至以性剛尚氣爲守貳所嫉而免於¶
<pb:KR4e0024_SBCK_014-8a>¶
禍者以夫人能規諫也歸孔公八年而孔公卒于吴江嚙指洒¶
血棺内誓不他適成歛人恐其一弱婦安能返櫬二千里外而¶
夫人迄克以其櫬歸爲墳于新隴舉先夫人陳氏之喪合而&KR0590;¶
焉屏去膏沭闔門紡績不與親戚接夫之族亦罕見之孔公有¶
女弟歸薛氏方婺居乃迎致與處而飬之諸子在襁抱常常詔¶
之曰先聖人子孫不讀書自樹將羞先聖人此&KR0002;父平日用以¶
自勉者故我今以之勉&KR0002;等&KR0002;等其識之盖子五人其一前子¶
其一孽子夫人恩之無纎毫厚薄其子亦自以夫人之㤙無厚¶
薄諸子長大分田廬財賄什器爲七以三分與前子而命巳子¶
孽子各有其一人以此益賢之善生理家業日殷然有餘&KR0186;以施¶
予寒飢者在門與衣食孜孜&KR0002;不及且勸之曰彼飽暖者亦惟¶
力農工耳爾奈何不自力感悟去而自力者徃徃或從夫人質¶
<pb:KR4e0024_SBCK_014-8b>¶
錢過期而贖未甞&KR0145;嬴稱貸不能償者則焚其劵遇隣媪以禮¶
隣媪日升堂起居夫人一或失行即戒門者絶之隣媪惟恐見絶¶
於夫人咸知謹&KR0346;桐陽公&KR0162;舘巳乆惟潘安人在堂治羙飲食¶
徃餽之使者相踵有疾即歸侍不問寒暑及其殁持錢帛以&KR0135;¶
弟姪䘮葬其兄炳没亦如之外家有田五百畆在平陽之&KR0047;湖¶
布米力役之征夫人命諸子任之欲錢急&KR0186;代之輸三十年猶¶
一日&KR0004;孔公作新苐而出涖吳江第中時見怪物及夫人還自吳¶
江衆以告且誡勿即居夫人曰我不恠其恠亦自不恠卒入居¶
之而恠自是不復見雖程子之母何以如諸寡居二十七年年¶
六十有五而卒至正戊子九月卄六日也子克烈克無克勛遂¶
以辛卯十月二十日安厝南湖九保頭原銘曰¶
掎夫人&KR0006;父業克&KR0019;姆訓閑&KR0006;两髦之操三遷之教克允蹈&KR0006;¶
<pb:KR4e0024_SBCK_014-9a>¶
螽斯之仁鳲鳩之均與古倫&KR0006;見諸&KR0274;作表其卓卓自先覺&KR0006;¶
遺文是徵勒辭于塋史伯衡&KR0006;¶
　　　夫人周氏墓誌銘¶
夫人諱萬字妙福姓周氏楊州髙郵人嫁同里陳氏爲諱元&KR0123;¶
之妻今武毅將軍千户馬侯俊之外姑也父諱某母張氏夫人¶
柔懿慈恕在室事父母盡子道歸陳氏事舅姑盡婦道生一男¶
兩女而元&KR0123;卒時夫人年三十有八寡居任家政能勤儉理細¶
微時歛散以持其門户選婿里中得武毅君闢甥舘延之後七¶
年兵興武毅君與夫人之子國賔乃奉夫人渡江而南僑居姑¶
蘇既而武毅君與國賔俱以材勇擢義兵萬户國賓後戰不旋¶
踵以死武毅君超遷逝東宣慰使司都元帥分閫臨安入¶
皇朝除今官戍金華移平陽夫人食其禄者三十年年七十餘¶
<pb:KR4e0024_SBCK_014-9b>¶
矣聰明康疆起居食飲如少壯者武毅君旌麾所涖皆東南奥¶
區朝夕率婦子致孝飬所以奉之者極水陸之珍凡與武毅君¶
爲僚爲友者必升堂拜夫人見其貌恭其色和其言仁其動上¶
中禮瞻望咨嗟以爲盛德之母而知其享其福禄也固冝洪武¶
十五年七月二十五日卒於平陽之官舎上距元之大德甲辰¶
夫人始生之&KR0010;得年七十有九遂以九月三十日葬平陽縣萬¶
全郷鳴山之原而属余銘&KR0494;者海内鼎沸母手離散以脫一旦之¶
命者皆是也藉令聚首越在異郷資濡沬以全活免於飢寒亦¶
幸矣若夫人有武毅君爲之婿肥甘輕煖適其口躰優遊朝夕¶
之間罔間承平之樂此百不一兾也復值海隅寕謚高年令終¶
自含至歛情文備至逺近遣奠出&KR0089;之日市爲之罷巷&KR0021;以過¶
車送者千數百人而行塋高敞此千不一兾也夫人得此則雖無¶
<pb:KR4e0024_SBCK_014-10a>¶
丈夫子以爲主後復何憾哉叙而銘之用以慰夫人於地下云銘曰¶
葬之以禮不必其里&KR0021;之以時不必其子猗歟夫人是謂受祉¶
有封&KR0002;堂銘者太史¶
　　　楊子瑜墓誌銘¶
縉雲楊氏占籍于平陽者曰朝無子以宋太常&KR0054;士藴古之孫¶
&KR0073;爲子&KR0073;生璿君其嫡也諱琬字子瑜㓜頴悟好學從郷先生¶
鄭如圭受尚書治進士業業成而世亂遂絶意塲星自嶺門徙¶
居鳯山之陽&KR0046;居以飬親父旣沒奉母踰盡歡暇日惟長松脩¶
竹叢桂幽蘭清泉白石爲伍於術数無不通曉性&KR0057;嗜唫出語¶
清婉一時唫士咸相推許國朝&KR0004;下関陜諸郡縣吏慎澤士¶
之知治要而有吏能者徃爲之由是起君如啇州君雖爲列曹¶
&KR0122;遇事侃侃與守長論是非可否不少遷就㝷以母年高求歸¶
<pb:KR4e0024_SBCK_014-10b>¶
侍守長曰子儒生非他人比　朝廷所以用子者不在簿¶
書細務也亦欲使子&KR0024;察吾属之不逮耳奈何求去君欲歸不¶
得自號商山吏&KR0046;既而父母老者例賜歸君還故郷扁其居曰¶
商山舊&KR0046;方喜&KR0023;承歡親側而乙&KR0407;冬&KR0205;罹母䘮哀毀骨立至¶
于成疾戊午五月八日竟不起明年十一月十有六日葬于歸¶
仁郷玉蒼金山之原娶李氏三子伯曰鼎仲曰㤗俱讀書尚文¶
克世其家季曰戒出後永嘉吳氏三女一適陳進一適黄師一¶
適徐謙孫男一曰誾誾女四余過平陽鼎奉前龍江書院山長¶
高暘狀因余友張正來請銘狀稱君在冦攘充斥時東西竄匿¶
甞以物腰&KR0374;之頃刻不少寘扣之則永嘉王廉所寓白金也或¶
問君曰時&KR0020;如此因有之亦可以藉口矣君曰唉内欺吾心外¶
欺吾友不義莫甚焉所&KR0023;與所䘮孰多寡迄歸金王廉錐王廉¶
<pb:KR4e0024_SBCK_014-11a>¶
亦自謂出望外也士以此多君君之在商州也過四皓墓下未¶
甞不喟然太息曰此四人者高蹈物表而吾去郷半萬里為斗¶
食吏獨不愧之低佪不能去余雖不識君其爲人可㮣見矣嗟¶
乎人之所欲莫甚於利所慕莫大於功名君臨財則顧義而又¶
安分&KR0831;然無慕乎外以全其歸是皆人之所難可無銘乎銘曰¶
學優行完利吾不遷世好澹然天者以全雖嗇其年名則孔延¶
我銘其阡慰君九泉¶
　　　兒山處士王君墓誌銘¶
古之君子雖居畎畆視夫人不&KR0023;其所未甞不以爲巳&KR0104;而拯¶
之盖仁人之用心也後丗之爲君子者雖軄乎民若秦肥之視¶
越瘠徃徃皆是而况獨善於山林者乎若見山處士不猶古之¶
君子哉世有斯人吾焉得不與之乎處士敦厚而謙恭慈和而¶
<pb:KR4e0024_SBCK_014-11b>¶
雅&KR0346;其事親也愛敬兼盡親有疾惶惶焉至廢&KR0230;食無朝暮頃¶
刻不離側母&KR0285;鱸魚病間食之而至于大故處士見鱸魚&KR0186;流¶
涕&KR0013;靣終身不忍食卜地括山葬其親而樹永思庵墓前以備¶
祀享故第厄十欎攸家人請重構處士曰吾祖父無所妥靈而¶
暇治居室乎郎居址之南剏祠堂三間左右翼以夾室率子姪¶
時節行禮進士孔君暘記之其在内之行如比逹之於外者&KR0057;¶
非人之所可及也至正戊子夏大旱齋沐詣雙劎靈湫懇禱大¶
雨連日歳以有秋洪武巳酉夏旱禱于石甕之靈湫丙辰夏旱¶
禱于新興之靈湫皆得雨如初民大慰焉里之將軍橋壞于閩¶
冦行者以爲病處士購石僦傭葺之其脩四丈其廣五尺又甃¶
括里路一百餘丈一錢不偏於人歳飢&KR0186;發廩賑乏食者凢郷閭¶
死䘮不能&KR0053;者則施以棺材甿林貳以食指衆而不能存活將¶
<pb:KR4e0024_SBCK_014-12a>¶
以六&KR0010;兒溺之於水處士聞之馳徃止之恵以粟且衣食其兒¶
于家有張生者困於役頼處士而甦割其廬以爲報處士曰吾¶
豈望報者哉不&KR0145;靈鷲寺法堂乆廢莫能興處士&KR0162;貲爲倡衆¶
驩然趍之未幾而告成於&KR0231;處士眞古之君子哉甞聞之有天¶
爵者有天職焉孰無天爵則孰無天職也何謂天職盡我之所¶
當爲者是已天地萬物不外乎吾身則位天地育萬物何莫非¶
吾之職束廣微非有民社之責而爲民禱雨亦惟盡吾當爲之¶
職而巳矣處士於郷黨之民憫憫焉憂其旱乾成其津梁除其¶
道路䘏其死䘮拯其飢餒濟其困窮豈不猶廣㣲之用心哉世¶
有斯人吾焉得而不與之乎處士伯兄子仁之墓余實銘之而¶
處士之葬也其子復以銘爲請尚何辭哉處士姓王氏諱原京¶
字子昌十四祖曰六評事五代時自長溪赤岸來居平陽金洲¶
<pb:KR4e0024_SBCK_014-12b>¶
人以其族之碩大也名其所居里曰王奥咸淳鄉貢進士公甲¶
曽大父也脩大父也紹祖父也母項氏宋欽州陵山縣主簿宋¶
英之孫女也處士襲祖父流風恬於進&KR0145;築室凰岡而&KR0046;居扁¶
曰見山故內交者號爲見山處士娶呉氏男子三人曰傑曰侃¶
曰僖女子二人陳深吳恵生其婿孫男二宜選冝進孫女二生¶
於元延祐戊午十月十一日卒於今洪武壬戌六月二十六日以某¶
年某月某日葬于烏石山之原銘曰¶
王氏之先世有碩人&KR0046;居行誼而不求聞維處士君厚德之醇¶
高尚其志寂寞之濵我郷我隣孰唫孰呻孰窮孰困舉切吾身¶
利興害除小大歸仁世之君子有社有民而屯其膏寜不愧君¶
烏石之原兆此新墳積善之慶燕及子孫勒辭墓門名以永存¶
　　　林縣丞母吳夫人墓誌¶
<pb:KR4e0024_SBCK_014-13a>¶
夫人姓吳氏諱昭温州平陽縣人宋太常&KR0054;士藴古之裔孫曾¶
祖聳祖梅父羡母項氏夫人歸同縣林氏爲&KR0071;善君之妻有子¶
三人伯曰維高叙州慶符縣丞季曰&KR0142;陜西按察司書吏自二¶
子出仕夫人居常欎欎以致成疾及家僮函&KR0142;遺骸至自陜西¶
夫人憫其去家五六千里而殞于異鄉哭之過乎哀疾日増&KR0501;¶
竟卒于洪武七年甲寅八月癸亥享年五十有五維高奔䘮抵¶
家甫七日亦卒&KR0142;字維清先夫人卒一年癸丑十二月初三日¶
卒之日也得年二十九維髙名嵩後夫人卒一年乙&KR0407;九月十¶
四日卒之日也得年三十六仲子賔奉&KR0071;善君之命以十一年¶
十二月庚申葬夫人萬全郷栢洋芳奥先姑之兆而以嵩&KR0142;祔¶
焉旣葬之五年属温州府儒學教授徐君宗起爲狀來請銘林¶
氏徐氏東西隣也於夫人事得之最詳而言之最覈乃爲&KR0145;而¶
<pb:KR4e0024_SBCK_014-13b>¶
書之曰夫人㓜而柔婉長閑禮度爲處子歸林氏善事父母舅¶
姑女工之事不煩父母教訓而能不以舅性嚴厲而愛或㢮不¶
以姑性和慈而敬或&KR0220;中遭兵革家計頗艱能斥簮珥以致飬¶
曰舅姑難得財物易致二人髮皆種種矣欲奉飬恒如今日其¶
可得乎故&KR0188;食不給而甘㫖柔脆之奉恒過乎厚姑病晝夜扶¶
待乆益不&KR0520;姑没未幾而舅&KR0071;之䘮葬克如夫志夫人寔左右¶
焉其夫稍致羙夫居室衣服夫人&KR0186;曰妾聞大禹聖人且猶卑¶
宫室悪衣服况衆人而可不儉約乎君之所務殆非貽謀之道¶
夫善其言而爲改行處妯娌接族婣撫婢僕各盡其道而&KR0057;能¶
成就其子女以此三子皆克肖二女嫁徐珷潘珍皆以賢淑稱¶
於戯爲女而女爲婦而婦爲妻而妻爲母而母可不謂之賢乎¶
謂宜見其子之成名享其子之禄飬孰知天遽奪祀之命而夫¶
<pb:KR4e0024_SBCK_014-14a>¶
人亦奄至大故崧又以哀毀卒于服次是於賔之心不爲大憾¶
與夫爲人如前所云而卒不至於壽且貴所謂天道安在也雖¶
衆人不能不䀌傷焉而况於其子乎固宜賔之汲汲欲圖其不¶
朽也何忍而不爲之銘哉銘曰¶
有子而夙夜教誨之固兾其成材而顯融於世也子焉材成而¶
岀膺禄位是謂能承親之志也爲親者不喜而顧&KR0104;懼竟不知¶
何爲也此吾於夫人之事所以拊髀而増喟也吁嗟夫人婦徳¶
之懿母儀之備則固生無愧而死有餘&KR0073;也¶
　　　周君墓誌銘¶
厥今郡邑間巨室非不多有家而無塾里相望也有子而不教¶
家相望也余未嘗不太息焉及來平陽聞君闢塾于家嵗必招¶
延師儒以教諸子若前龍江書院山長高君賔叔前福建行省¶
<pb:KR4e0024_SBCK_014-14b>¶
左右司都事呉君以仁前頴州判官黄君思誠皆俯就其招然¶
君之家不過中人之産而爲巨室之所不能爲非有㧞俗之見¶
則何以能之余甚敬重之君一&KR0298;見余而竟以病卒故其卒也余¶
&KR0057;嗟惜焉其子&KR0185;卜以某年某月某日葬君于某鄉某原奉高¶
君之狀謁銘余固不得而辭也君諱守思字國賢姓周氏其先¶
閩人今爲温之平陽人曾祖綱祖恒父公雅母金氏公雅生于¶
元之至元乙酉卒以至正甲辰敏於治生施與不靳䘮不克収¶
者資之稱貸不能償者巳之居常語君曰我勤儉立業爾克守¶
以遺子孫衣食自可有餘慎勿使外慕也君服&KR0574;惟謹非門户事¶
未甞見縣令丞以身率子姪焉居家庭力於孝友處郷黨一於謙¶
和交朋友篤於信誼親没治䘮盡哀既葬作亭墓下以時展省¶
事之猶生存也輕則而樂施有先人之風甞以重購得地巽溪隂陽¶
<pb:KR4e0024_SBCK_014-15a>¶
家以爲&KR0123;壤聞黄思誠欲葬父而不得地&KR0186;以奉之出契劵授¶
之思誠&KR0140;以宜君曰子於我乎舘辱與我爲兄弟交子之親猶¶
吾親也尚湏直耶爲之筮日而董其凢役女兄歸潘早逝有遺¶
&KR0012;女君育于家比長大擇婿得瑞安曹朝賔具資㐮遣之權&KR0020;¶
所在人争趍逐君獨退避人咸服其行每自言曰我藉前人遺¶
庥有屋以庇風雨有田以具饘粥賦稅之供賔&KR0021;之奉妻子之¶
飬足以給矣而猶朝夕仰拾俯&KR0145;是不知足也吾豈爲之哉日¶
惟事教子既爲之求師又爲之求賢大夫士使承其下風而所¶
以奉承之者&KR0057;欵曲至作水西亭以備宴遊既而迁居崑山下¶
方蒔花藝行規從搢紳先生徜徉以終餘年不虞&KR0205;以疾不起¶
矣年五十有五臨終惟属&KR0185;曰爾祖訓我孝弟忠信我遵之尺¶
寸不敢違&KR0023;為寡過之人則軄此也而克率而弟遵而祖之訓¶
<pb:KR4e0024_SBCK_014-15b>¶
又克勤於學孝扵母無貽祖父羞則我雖死無憾矣君生之歳¶
爲元天暦巳巳十二月二十三日卒之&KR0010;爲今洪武癸亥四月三¶
十日前娶鄭氏以元至順壬申正月十一日生以今洪武壬寅¶
七月七日卒而以丙午十月十一日祔巽溪先墓之次&KR0071;室鄭¶
氏子男三人長即驥前室出也次驨次昻女四人皆在室嗚呼¶
先哲以師教與父生君食並稱則師之所係夫豈輕也哉柰何¶
叔世漠焉不知用其情而覬子弟之材門祚之升又何自能之¶
君之於子也不遺之金籝惟慎擇其人而俾之師承亦可謂特¶
立而獨行者矣吾故掲諸幽扃庶幾有聞風而興者是爲銘¶
　　　能知州妻王夫人㼅誌銘¶
洪武四年二月二十二日前宜興知州能君樞之夫人卒于金¶
華得年五十有三五月二十七日祔子婺女郷陳監山先姑之兆¶
<pb:KR4e0024_SBCK_014-16a>¶
而属伯衡銘其壙冝興之言曰吾妻諱晋寜姓王氏世爲平陽¶
之襄陵人父善卿仕南昌遂家于南昌元兩浙都轉運使雝則¶
其伯氏也&KR0004;雝讀書于家吾妻處其旁日聞其講&KR0003;由是習文¶
史非直善翦製縷結事雝&KR0145;至順壬申河東郷薦下第&KR0024;江東¶
廉訪司書吏轉南察院書吏吾妻侍其母孫就飬金陵先府君¶
時以翰林國史院編脩官需次金陵遂爲樞請婚焉其來歸也¶
年二十矣先府君性嚴毅&KR0010;時享祀必極其豐腆致其精潔且¶
喜結交所交無非名人魁士未甞一日無賔客亦未甞一日不¶
設宴子弟奔走供張治具尺寸愆其指晝巳&KR0023;譴咸惴惴焉吾¶
妻敬恭將事舒徐不迫無廢事無曠典先府君未甞不稱之曰¶
能先冝人張庶母閻時皆在堂吾妻奉承两姑各盡其道而得¶
其懽心家人化之庭無間言從樞官於四方自處卑約治絲繭¶
<pb:KR4e0024_SBCK_014-16b>¶
麻枲有如小家婦女未始以两家鼎盛養貴驕襲羙&KR0346;而樞之¶
假守冝興坐以大水不及以聞蠲民田租旣罷官猶覊置南京¶
城南京督責甚峻吾妻罄出簮珥鬻之以舒吾急且諭吾曰命¶
也其順受之暨䝉㤙來金華家益落授徒以餬余口而吾妻處¶
之㤗然無異貴盛時上奉吾母閻下撫吾弟機&KR0004;不以貧而簡¶
恩禮也相戒相成以長吾子盖不能無望焉亡何竟以上氣疾¶
不起矣於乎悲夫二子長文焱早亡次文燦一女適江寜王文¶
毅樞嘗從縉紳先生遊學自謂識道理榮辱得䘮無嘅于中一¶
且更患難而猶不能釋然而吾妻克有恒德隨寓而安爲婦三¶
十餘年未甞見其喜愠樞以是愧之文燦今甫七&KR0010;於其淑德¶
懿行他日當不復能知則圖其不朽固樞責也敢託諸吾交伯¶
衡辱交宜興契分深至言雖不文誼則不敢辭庸備著其語而¶
<pb:KR4e0024_SBCK_014-17a>¶
銘以系之銘曰¶
盛衰之際處之爲難君子猶爾况婦人焉不驕于盈不戚于艱¶
嗚呼夫人可謂曰賢¶
　　　柳君妻潘氏壙誌銘¶
夫人姓潘氏諱益婺之東陽人歸同郡浦江柳氏爲穆之妻故¶
翰林待制文肅公之孫婦也有子一人曰士忠女一人適湘府¶
伴讀&KR0081;誠夫年四十有三卒於洪武元年五月二日以十年九月¶
九日葬縣之通化鄉城竇塢之原夫人之父曰逵逵之父曰輝¶
輝之父曰曄宋季甞舉進士逵之配劉氏號知書習禮法有賢¶
行夫人目染耳濡在室爲淑女翦結織紝縫紉刺繡不教而能¶
容止幽閑服飾雅絜諸女&KR0145;則焉穆之母於夫人爲姑長擇所¶
歸遂以妻穆父母愛之欲其長在左右遂延穆於甥舘越十年¶
<pb:KR4e0024_SBCK_014-17b>¶
始聽其歸其歸桞氏也事舅姑爲賢婦任家政事爲品節各有¶
條品&KR0202;不傷和儉而中禮處内外親戚間咸稱其情待郷隣奴¶
僕一撫以息夫家故有田而&KR0010;恒乏食夫人揣和田&KR0254;者十才¶
二三曰與其瘠而多孰&KR0002;&KR0254;而少瘠而多所&KR0500;無幾徒因征歛¶
請其夫鬻之更擇便利者市之仍出裝奩&KR0135;之自是&KR0010;不乏食¶
至正末盗起旁近盡室匿山谷間囊槖摽掠無遺比還家蕭然¶
四壁也人以爲難處夫人能以理自處又能彌縫以安慰其舅¶
姑使不知其不足而忘其&KR0104;及舅没相夫力貧以治䘮葬而禮¶
之所當爲者無或缺子婦夭死舁其嫁時首飾衣&KR0013;歸其外家¶
曰婦無兒女我家何敢有其遺貲其外家辭卒歸之亡何得蠱¶
疾雖伏枕而綜理叅决内外小大事猶㝷常時自度不起則爲姑¶
治送終之具必備必誠曰我旦暮人耳終不得飬吾姑矣所得¶
<pb:KR4e0024_SBCK_014-18a>¶
効力者此焉而巳夫人之行如此誠賢乎哉安可使其無聞乎¶
而士忠之先配吾甥也以誠夫之狀来請銘爲之銘曰¶
內外族鉅且華德&KR0091;之冝厥家吁可嗟壽不遐¶
　　　節婦鄭夫人壙誌銘¶
蘭溪有節婦曰鄭氏王珤之母也其貞節淑行宗婣稱之郷黨¶
&KR0091;之士大夫稱之下逮兒童僕&KR0032;&KR0091;之既没世見其子孫則又¶
從而&KR0091;之曰此王節婦之子若孫也嗚呼懿哉節婦孟子所謂¶
非聲音咲貌之所能爲者矣不賢而能之乎家君仕蘭溪時伯¶
衡年&KR0379;七八&KR0010;日從珤徃來嬉戯其家牽節婦衣索梨&KR0037;節¶
婦愛之猶親子自後侍遊閩廣呉越及忝郷薦上春官召爲國¶
子属官行過蘭溪必望閭而趨見節婦三十年間或四五&KR0010;一¶
見或間&KR0010;一見或歳一見或&KR0010;二三見節婦見伯衡所以遇之¶
<pb:KR4e0024_SBCK_014-18b>¶
甚厚比伯衡辭免翰林之命來歸飬過其門求見節婦則死且¶
葬矣爲之汪然出涕方欲徃拜其墓而珤以銘見屬知節婦凢¶
行詳且稔莫伯衡若也銘非伯衡將属誰節婦諱妙凈祖曰光¶
祖父曰升世爲蘭溪人節婦自爲處子時以孝謹聞年十七歸¶
珤父諱祥府君事其舅姑如事其父母舅姑死䘮&KR0021;如其生爲¶
王氏婦十八年而夫没其夫垂没時語節婦曰吾家素貧破屋¶
数楹不足以存身磽田数畆不足以糊口吾之生也存活且猶¶
不易况今吾且死若將何恃以存活冝及&KR0002;少艾擇所依無以¶
吾爲意也節婦曰嗟乎我與君爲夫婦踰一紀矣猶不知我心¶
顧以言甞我耶君如不可諱不守節自力於衣食以長子而有¶
他志犬豕不食其餘是時節婦年三十有五珤甫十一&KR0010;紡績自¶
給徃徃逹旦課童奴治生野&KR0035;粟墻下&KR0035;桑庭有&KR0169;地即以&KR0035;&KR0188;¶
<pb:KR4e0024_SBCK_014-19a>¶
菓麻枲無寸尺廢者而&KR0057;善歛散畜牧嵗時節享祀與夫親戚¶
鄉隣慶吊饋遺未始以貧而廢禮珤亦痛自砥礪禮部吳公正¶
&KR0019;以名進士里居與之遊者皆當世鉅人珤出入呉公門下因¶
得盡見諸鉅人鉅人賢其母莫弗與之進節婦喜曰吾聞蓬生¶
麻中不扶自&KR0033;吾兒接識有&KR0002;而人何至爲小人之歸斬焉未¶
亡人他日有以見吾夫地下矣節婦治其家以儉約衣食常不¶
使過之惟賔客之奉則縱珤所爲不問曰古之賢母至剪髪以¶
奉賔吾方愧之矧敢吝乎自夫亡五年始卜地于紫巖鄉杜唐¶
之原葬其姑而以夫祔焉又五年聘其兄之女以爲婦又十年¶
遂再造其家室廬之完田園之廣甲于王氏又十有四年¶
國朝&KR0145;金華之明年按察使者始采里&KR0132;之言援著令旌其門¶
復其家又八年乃卒丙午正月二日也享年七十有八葬以洪¶
<pb:KR4e0024_SBCK_014-19b>¶
武巳酉十二月十一日墓在横山郷葉村之原子一人珤也前¶
浦江縣醫學教諭孫男三人原虎原龍原麟孫女一人&KR0244;于定¶
曽孫男七人宋歐陽子生四&KR0010;而&KR0012;無一瓦之覆一隴之植以¶
庇而爲生其所以成立者皆岀於其母魏國太夫人鄭也今珤¶
早&KR0012;家貧頼母氏守節教飬而底于成事絶相&KR0011;然則珤之賢¶
雖不敢比歐陽子而節婦之爲母視魏國固無愧也於戯可不¶
謂賢乎&KR0026;王氏門祚之升孫曽之衆而節婦&KR0013;旌號享孝飬以¶
高壽終亦足以見爲善之無不報矣則節婦雖不身受封贈如¶
魏國復何憾哉銘曰¶
從一而終婦人之正不有淑德疇克自靖懿懿夫人獨也徽静¶
遭家之艱植志俟命既全其正遂保其㣧匪㣧之保實鳴厥慶¶
始視其室有如懸磬歴&KR0010;幾何家則鼎盛有孫有曽以莫不令¶
<pb:KR4e0024_SBCK_014-20a>¶
凢郷之人莫之與競是謂祉報如響斯應歐陽之母國魏氏鄭¶
懿懿夫人式同厥姓具姓既同其賢亦並四百年間輝光引暎¶
有崇斯丘山環川亘其蔵在兹過者必敬¶
　　　亡弟思誠壙誌銘¶
蘇氏子思誠字存仲伯衡分弟也其次在兄弟中居曰伯衡兄¶
弟六人獨思誠質貌疑重隴碩自其孩時歩趨坐止有常一言¶
一咲未甞妄年十四三能暗誦論語孟子詩書春秋善筆札侍¶
吾父宦遊四方四方賢大夫士見思誠無不指目以逺大期之¶
不惟賢大夫士雖吾父母亦期之當至正壬辰吾父官錢塘思¶
誠竟卒于官下年二十矣於乎可哀也巳可惜也巳其卒省憲¶
之官洎邑居之彦咸致&KR0608;其殯也咸巷&KR0021;以過轝&KR0004;思誠與伯¶
衡俱業進士而思誠&KR0057;刻苦至忘&KR0230;食父母懼其以勞致疾也¶
<pb:KR4e0024_SBCK_014-20b>¶
限與燈燭思誠甞&KR0060;燈燭以益坐必至四鼓煑茗而寒之欲睡¶
則啜之方夜半茗飲苦而寒啜之&KR0186;醒醒&KR0186;復讀讀及欲睡復¶
啜終巳不睡因此病痢且數月矣不自言讀書爲文不廢父母¶
怪其驟瘠不&KR0011;㝷常問曰爾得無病乎始以痢告召醫視之痢¶
愈更得軟脚疾加寒&KR0044;比半年鍼&KR0778;藥劑終不驗思誠度不可¶
治則與父母訣曰思誠幸得爲兒意謂讀書&KR0145;世科爲父母光¶
榮孰知事固大謬中道而病重爲父母&KR0104;也今思誠且短命死¶
矣死猶不免以遺骸累丐棺歛而返郷里殯焉將俟父母之不¶
諱而葬其與從之也則思誠雖不得事父母地上得事父母地¶
下矣月餘乃卒卒時拱手向父母兄弟者三連呼&KR0018;&KR0018;&KR0018;實¶
壬辰之五月九日後七日權殯于錢唐之道林寺明年二月二¶
十日返于金華又七年爲洪武二年三月之三日祔于丗父墓¶
<pb:KR4e0024_SBCK_014-21a>¶
左在惠日鄉小青原其葬伯衡分教國子生謁歸乃追爲銘納¶
諸壙銘曰¶
孰生邪而良也孰&KR0439;邪而殤也吾門之不祥耶而吾弟逢其殃¶
也安所歸咎邪安所歸咎邪天蒼蒼也¶
　　　東谷先生趙君墓銘¶
前宋嘉儒學教諭吳禮以所著趙君事狀求銘其墓曰君郷先¶
生也諱良震字伯起别號東谷於宋宗室郯勤孝王宗恵爲八¶
世孫其家平陽則自六世祖武翼大夫主管台州明道&KR0026;士霦¶
始曽祖汝弼宋杭州於潜縣主簿祖崇桂宋太學内舎生父必¶
森不仕君以元大德丁未五月十五日生以今洪武癸亥九月¶
十有八日卒卜地于嶺門山之原將以明年正月某日葬禮嘗¶
從君受經故敢爲其&KR0012;友尚請也伯衡辱識君不敢辭銘曰¶
<pb:KR4e0024_SBCK_014-21b>¶
厥望天水宋宗室郯勤孝王所自出何代來入平陽籍粤從建¶
炎南駐蹕大父以上世簮紱考君尚志獨&KR0046;逸徛君好學如好¶
色讀書不復就枕席親恐其以勩致疾撲㓕燈燭辭懇惻篝火¶
黙誦伺其&KR0169;乃至裂書加以抶雪涕俯&KR0145;更&KR0024;緝諷詠鑚研終¶
不息親乃感悟初非僻人生不學靣墻壁賣田買書以資給孜¶
孜矻矻分隂惜大義毫分仍縷析尚慮至理未融液弱冠辭親¶
逺遊歴勤求師資抵碣石周流呉楚齊魯域魁人碩士盡接識¶
聞見豁然天地闢豈惟群疑&KR0002;氷釋南還致飬二親側間則下¶
惟温故習四庫群書在胸臆赤乎可當八靣敵意謂靑紫猶俯¶
拾&KR0298;戰秋闈乃&KR0298;北得失元不係學術自兹塲屋削蹤跡耻&KR0002;¶
陳亮困造物操觚染翰事著&KR0274;經史子籍名法律搜抉&KR0046;蔽訂¶
訛失書成尊閣富簡冊此事亦足埀罔極士子趨風争&KR0018;笈善¶
<pb:KR4e0024_SBCK_014-22a>¶
誘循循聖是則愚魯果藝雖異質靡不成材而就實¶
大明皇帝膺寳暦旁永賢俊如不及觀風使者暨&KR0022;伯推挽愈¶
勤辭愈力弟子聮翩列要軄内焉䑓閣外郡邑能稱治効聲籍¶
籍師之抱&KR0018;固可測癸亥重九後九日奄&KR0006;忽&KR0006;簀&KR0205;易壽登¶
七袠文餘七老成云亡孰矜式善&KR0011;咨嗟反&KR0209;泣歳非龍蛇賢¶
亦厄配曽&KR0071;林有淑德一子友尚知&KR0035;立卜兆嶺門&KR0027;食墨日¶
&KR0123;辰良畢窀穸發其幽潜史秉筆名不可泯石可泐¶
　　　玄逸子碣銘¶
玄逸子蚤&KR0010;學經於郷先生徐南州鄭如圭至於字書亦致其¶
力而精其藝固將以自表見於當世也及天下兵動人皆出其¶
智謀乗時以&KR0145;禄位而玄逸子獨談咲視此世若不可玩者棄¶
其家爲黄冠師雖素相知深而赫然用事若周叅政嗣德者力¶
<pb:KR4e0024_SBCK_014-22b>¶
挽之出而迄不爲其用於戯不有卓識烏能若是哉玄逸子陳¶
氏諱鎬字德高其號玄逸子本頴川人唐兵部侍郎勲之後也¶
勲二子曰檄曰枃俱仕光州光啓乙巳從州刺史王緒避秦宗¶
權之亂入閩家于長溪之赤岸枃之子霆霽仕後周爲左廂兵¶
馬使&KR0139;德丁巳又自赤岸徙平陽之塘下三傳爲宋金吾大将¶
軍隨内衙兵馬副使陽陽祈居瑞安葑村隨之孫文質大中祥¶
符間析居南監陳庫三族之間以道德文章項背相望陳庫則¶
東京上&KR0213;棐葑村則中書舎人&KR0019;良塘下則釋&KR0260;進士志崇玄¶
逸子於志崇爲七世諸孫以咸淳辛未右科進士承節郎江陵¶
副都㳘司佳備差遣元爲曽祖其後居陳丞相宜中幙府死景¶
炎之難贈武義郎督府叅議以建孫爲祖以彌春爲父彌春無¶
子玄逸子其弟彌譲子也來爲後性至孝定省之禮亦謹謹焉待¶
<pb:KR4e0024_SBCK_014-23a>¶
族婣處郷閭和而信至正癸已山冦&KR0060;發其郷之人士謂玄&KR0483;¶
子曰此志士&KR0145;冨貴之秋也玄逸子不荅遂以丁酉入東華道¶
院爲道士師事鏡水周先生受洞玄法籙黄白變化之術集賢¶
聞其名署玄門高士&KR0140;以號曰冲和凝妙通玄法師且奏授温¶
州路玄妙&KR0026;提舉仍賜金襴紫衣而玄逸子視之漠如也屏居¶
東塘闢一室曰迎薫&KR0039;勘群經演覈洞章宻脩大洞廻風混合¶
之道周叅政遣吏六七軰延之不至洪武七年春示微疾謂諸¶
子曰天地間無物不歸于盡吾將休矣雖然人而不學何以通¶
古今識道理我死後汝等勉之翛然而逝三月五日也春秋五¶
十有八其配鄭氏大姓女既順且恭而善治内二子長雷次聳¶
出後族伯父珪臨江府清江逓運官女適孫環孫男二曰丙曰¶
阜女四尚㓜雷以十五年十一月二十七日奉遺蛻葬于&KR0665;山之¶
<pb:KR4e0024_SBCK_014-23b>¶
原請前&KR0041;隂縣主簿林與&KR0033;狀其行求銘墓道余聞&KR0004;玄逸子¶
入道時凢秉㩲&KR0020;而利逹者咸咻之曰爲計抑何左也自今觀¶
之超然榮辱得䘮休戚之表若玄逸子者幾何人荘周有云去¶
智與故無天災無人非無&KR0017;責玄逸子之謂矣余高其風恨不¶
識其人是區區者尚何辭哉銘曰¶
以贅疣視其身以籧廬視斯世其視百&KR0010;不啻晝夜而况聲利¶
而屑留意遊于玄恬以飬智樂乎天乘化而逝吁嗟乎&KR0002;人可¶
謂㠆蜕汙濁之外者矣¶
　　　郭府君墓誌銘¶
昔平陽自至正甲午殘於閩括之寇四封之内不&KR0013;其毒惟泣¶
南郷一隅由有若君者倡其民自相&KR0475;結阻江固守寇至則出¶
死力以抗之也越二年周公嗣德来守平陽無一旅之衆有粮¶
<pb:KR4e0024_SBCK_014-24a>¶
五百石且盡以賑饑民矣未数月而兵以集食以具亦由有若¶
君者散財以募之指廪以贍之也遂以丙午八月率所部從周¶
公岀擊李師金翁瑞於黄浦江其冬又敗吳&KR0022;大之衆于鏡川¶
徃諭下西溪諸寇上其功行省便宜授瑞安芳山廵檢君曰保¶
全郷井吾志願也藉是得官豈吾之志願哉不赴然戮力殄賊¶
不&KR0520;益&KR0108;明年敗寇&KR0081;兆擒寇吳天雷又明年移兵佐周公之¶
弟誠德擊定瑞安諸山砦直踰括之青田閩之福寜功㝡經略¶
使承制擢䖏州搢雲縣尉仍不赴事聞廷授昭信校尉瑞安州¶
判官兼義兵千户又不拜周公曰君命何可違也乃赴上未幾¶
自以爲境内外俱寜謐矣乆叨禄於此豈&KR0004;心哉卒辭歸於戯¶
&KR0002;君者其豈非魯仲連之徒歟君諱　字景和姓郭氏唐汾陽¶
忠武王之後也逺祖太初避黄巢之亂来居平陽之錢浦卒&KR0089;¶
<pb:KR4e0024_SBCK_014-24b>¶
其地表于墓曰令公七世孫石刻與廣德&KR0004;所賜鐵劵至今並¶
存焉其子景孜又徙居郭宕九傳至宋山東帥府叅議官元弼¶
元弼生提舉起莘起莘生道判士垓士垓生汝鈺君汝鈺苐三¶
子生于元之㤗定丙寅七月十九日爲人孝友而慈和敦本而¶
尚志氣貌魁然里黨有一義事&KR0108;勇直前不訹不撓而於繕橋¶
梁除道路賑飢餓平曲直&KR0057;汲汲焉方閩括寇之滋也其里之¶
桀驁者&KR0005;効尤而巽懦者欲竄匿君毅然曉以逆順禍福率先¶
丁壮以戰以守衆賴以安亦不汚賊至今其老者語其少者曰¶
吾郷之不燬郭公之力也吾属之不&KR0135;變郭公之教也年五十¶
卒其&KR0010;則洪武八年二月九日以十一年十二月十五日葬于¶
蓀湖徐奥從先塋之次娶陳氏宋两浙路提㸃刑獄公事陶之¶
四世孫女後八年卒丈夫子二人曰規蚤亡曰韶富而好季藹¶
<pb:KR4e0024_SBCK_014-25a>¶
然良士女子三人長適黄提耀七世孫烈次適鄭縣尉之子斌¶
次未行既葬之六年韶拜而請曰先人澤加于郷而名不大昭¶
于時如得先生銘則有以信後矣敢具列世出壽卒&KR0010;月洎兄¶
行以累下執事予觀寇發難時所在巨族怖死不暇槖重寳¶
妻子扶携東西走以脫一旦之命而不顧宗祧棄骨&KR0079;者皆是也¶
矧暇顧隣里乎間有&KR0162;家貲集武健爲防禦計又畏縮以爲持¶
重不過僥倖以繳賞而巳豈誠乎排難以全郷黨哉君也難發¶
即竭其粟帛以討賊爲巳任又能羸股肱以登雋功及乎計功¶
行賞而官之則固辭焉不得巳拜命而卒去之其義勇如彼而¶
㢘譲又如此可無銘乎銘曰¶
所貴大家爲郷之望亦惟患難作之保障元之未造横陽雲擾¶
曰維郭君克盡厥道兵之未集散財以募兵之既集發粟以餔¶
<pb:KR4e0024_SBCK_014-25b>¶
荷其殳折列子戎行與其主&KR0005;右頡左頏主將因之以靖郷&KR0022;¶
鄉&KR0022;嘉靖君與有㓛功則茂矣而君不有&KR0236;命連連三讓斯受¶
禮受義退丘壑&KR0009;傲企彼魯連千載同調天胡不&KR0140;壽考百&KR0010;¶
百&KR0010;之年及半而逝人亦有言壽在名延身壽不百名壽踰千¶
人懐君德我高其誼勒銘墓隧畢世昭著¶
　　　兩山處士王君墓誌銘¶
徃&KR0010;　聖上軫念江南之民無田者衆而淮甸多閑田¶
詔所在民之無田者例遣赴鳯陽而人授之田德至渥也維時¶
粮長克欽承　㫖意者無幾其於所遣之人不侵牟之亦巳鮮¶
矣况能賑恤之乎不困苦之亦巳幸矣况能哀憐之乎平陽粮¶
長曰王君子壽其所統郷民之當遣者百餘人君發廪食其居¶
者而行者非屨糗糧皆任之又念數十百人當五六月羣行二¶
<pb:KR4e0024_SBCK_014-26a>¶
三千里縱無疾疫亦當病&KR0665;於是延醫士馮彦文具善藥與俱¶
而親送之徃比抵鳯陽凡次舎什噐具爲區處使不失所然後¶
囬當是時凡在行者目其郷人之得於君者如此莫不幸之而¶
又自傷其不幸獨不得齒於君之郷而君之郷人於别君也咸¶
戀戀有可憐之色視其去家别其妻子時殆猶有甚焉者嗚呼¶
斯世固有斯人耶而君以憂勞致疾回次南亰奄至于大故君¶
郷人聞訃在鳯陽者則南望而泣曰天胡不壽考王公使之庇¶
覆我等也在閭里者則北望而泣曰天胡不壽考王公使之庇¶
覆我等也柩至自南亰其族與其里之耄倪羣然相扶携迎哭¶
捬心一口曰善人遽舎我而逝忍乎我等自今&KR0005;復何頼乎及¶
至葬又羣然至壙捬心一口曰善人其蔵於此乎我等自今豈¶
復見&KR0002;人乎再拜哭失聲而去而到于今言及君未嘗不嗚浥¶
<pb:KR4e0024_SBCK_014-26b>¶
也夫使人感之而不能忘臨其穴而痛心望其閭而悲慨此古¶
仁人之事而今於君見焉則君豈非仁人乎盖君之於族人也¶
聦明材俊者必資之使學無以爲生者必召而與之子本使爲¶
啇賈才不逮者又擇才者扶持之婚娶失時者必詢其當用財¶
物而爲貝之其於郷人也遇先父母忌曰必出其遺錢榖周貧¶
乏者每&KR0010;夏秋之交必家貸以粟其息比他家甞减五之二凶¶
年則不&KR0145;息或乆逋不能償者則巳之病者則挟醫師療教之¶
而爲輸醫藥之費其於途人也築室將軍市之北大道之傍命¶
項善惠居守而&KR0010;衣食之以田六畆月給以錢使具茗飲草屨¶
火炬濟往來者嗟乎實德之及於人如此則君之殁詎王氏之¶
不幸宗族郷黨不幸矣烏能不悲慨而痛心乎君諱元佑子壽¶
其字也隱居&KR0027;嶼鳯岡之間故自號两山而人亦呼爲两山處¶
<pb:KR4e0024_SBCK_014-27a>¶
士而不字兄弟四人其次弟四予所爲誌墓曰子仁曰子昌其¶
兄也其郷其世其出皆見兄誌其生以元㤗定丁卯十二月五¶
曰其卒則今洪武乙邜八月十一日而以其年某月某日葬親¶
仁郷西陽坡之原其所娶林氏有婦德其男女各二人男曰旦¶
曰旭女適黄&KR0627;陳戒其孫男一曰&KR0026;昔君母項感危疾醫無所¶
措手君黙禱北辰求代以身母不藥而愈夫君之外行卓卓過¶
人逺甚則其脩於家庭而通於神明者尚何待言銘曰¶
嗟今之人&KR0006;桔於利誘孰克濟衆&KR0006;以其所有骨&KR0079;阽危&KR0006;莫¶
援以手矧郷與黨&KR0006;遑暇左右戚䟽平施&KR0211;君何仁厚視人之¶
傷&KR0006;若巳在疚恩斯勤斯&KR0211;寔肩寔&KR0018;乃如之人&KR0006;而不壽苟¶
彼蒼高髙&KR0006;我将焉扣壽雖不多&KR0006;積則孔阜飲其福澤&KR0006;尚¶
在尓後¶
<pb:KR4e0024_SBCK_014-27b>¶
　　　危齋先生王希言甫墓誌銘¶
危齋先生王君諱景行字希言其先由㑹稽徙括之青田朱&KR0265;¶
寜中迪功郎某復徙城東居焉四傳爲秉義郎彦&KR0139;從秉義至¶
&KR0384;政次夔三世皆起家進士科致政生日章日章生郷貢進士¶
英貢士生元龍㳺典史臨先生龍㳺府君之子也自㓜頴悟强¶
記八&KR0010;背誦春秋左氏傳終卷十&KR0010;或欲得魯靈光殿賦者先¶
生即暗書示之後覆以刻本不訛一字大爲翰林待制周仁榮¶
所竒龍㳺府君之卒于官也先生年十九郡守馬昻夫不忍其¶
無以爲喪率僚属歸&KR0608;甚腆先生義不汚死父終巳謝不受即¶
日扶護還括初母趙氏以延佑丙辰某月某日生先生于台寓¶
舎甫三日而趙氏卒會龍㳺府君調鄞僦屋殯之而行及先生¶
走台反葬巳二十稔盡歸主人僦直人謂王氏有子矣服闋娶¶
<pb:KR4e0024_SBCK_014-28a>¶
永嘉之趙宋吏部尚書丘夫之曽孫而諱嗣祖之女嗣祖識先¶
生於髫齓許妻之其後趙族以先生窶勸絶婚而嗣祖迄以女¶
来歸先生家窶甚其歸而安則先生身教也稍出應閭師之聘¶
兾束脩以飬継母畜弟妺饘粥&KR0004;不給而羣從諸&KR0012;皆衣食之¶
雖其先人甞&KR0466;轢巳者遇之㤙意如一時節祀享必㓗且豐人¶
不知其貧也親戚故舊緩急必竭力以助之而其於學勤苦愈¶
益甚窮探力索晝夜不遑統宗㑹元凡天人性命之本禮樂刑¶
政之原古今理亂得失之故莫不洞該而淹貫洙泗濂洛関閩¶
之㣲言則以爲指南潜軆黙察必&KR0082;見諸實踐&KR0046;然名動州里¶
從學者日衆始開門而講授焉環堵之室四壁蕭然無幾微不¶
足衣&KR0227;以居寒暑不&KR0520;與學者言必以孝友忠信爲主本力詆¶
異端之非親炙之者多所感發先生足不踐顯者之門而戍将¶
<pb:KR4e0024_SBCK_014-28b>¶
郡守以下仁且賢者無不折節下交先生侃侃自持言不及其¶
私至於民事疾苦與政令得失&KR0186;慷慨指陳毅然之色弗以權¶
貴少沮甞赴江浙郷闈試两塲矣苐三塲主試官失待士之禮¶
先生投筆出竟絶江東歸郡長吏髙其風聘爲訓導庶諸生有¶
所矜式教授鄭汝厚行不順&KR0100;則先生㦸手數之曰居人師之¶
地而爲穿窬之行其如名教何汝厚輦粟百鍾爲壽先生斥去¶
之曰而以此自漫乃復亦欲漫我耶未幾繼母沒觧軄服喪哀¶
慕摧毀君子稱焉以力不克舉也龍㳺府君之在淺士也與人¶
言&KR0186;流涕&KR0013;靣感動石抺宜孫石抺宜孫故括萬夫長也時以¶
樞宻判官鎮括知先生前爲訓導月廪不盡給立命給之頼以¶
襄事諸来致助者一無所&KR0145;中書叅政普顔不花内䑓治書李¶
國鳯經畧江南行至括聞先生之賢便宜署建德路儒學教授¶
<pb:KR4e0024_SBCK_014-29a>¶
不&KR0556;去&KR0046;龍泉山中元帥胡深擁兵里居以賔師之禮禮之石¶
抺宜孫亦遣二子徃師焉　今上即皇帝位詔郡縣建學¶
立師知府&KR0019;汝楫奉書幣委重甚䔍先生辭不&KR0234;復出訓導¶
憫學子從事於利誘也思有以作新之隨其運量左右翕張使¶
趍於進脩之實而身率先之一時弟子貟彬彬乎其可觀及移疾¶
去俊秀之士倀倀失所依&KR0548;留不從端居寡出涵飬益深人莫¶
得窺其際矣洪武辛酉夏四月丁巳終于正寢享年六十有六¶
子三人長應期次應朝後從伯父次應明早亡孫男一曰進女¶
二皆㓜&KR0384;政之墳毀于盗先生圖改&KR0089;而疾革矣應期乃卜麗¶
水縣孝行郷義合里朱岡山以其年十一月巳酉遷&KR0089;致政奉¶
先生之柩祔焉而以銘来属惟栝浙東名郡前代以文學優瞻¶
號名進士者既多入　國朝勃然赫然以貴且顯者不少有足¶
<pb:KR4e0024_SBCK_014-29b>¶
觀瞻有矣而一&KR0022;之望顧属之先生於此有以見其人焉則士¶
生斯世也抑亦可自反巳而往徃馳騖於聲利之未非惑歟吾¶
不能不慨焉自辱交先生今两紀每相興周旋上下未甞不歎¶
其剛介誠䔍守經狥道不矯不亢真足振起於鄙&KR0765;哉而今亡¶
矣噫後生將何所仰乎是以不辭而爲之銘曰¶
哲人云逺學失其傳有謨有訓在簡在編孰不討論視猶蹄筌¶
渉獵爲&KR0054;粉澤爲妍剽掇爲工簡易爲便隂尚秦儀陽崇參淵¶
希世射利踵接肩駢較量得喪&KR0057;人怨天卓哉先生抑何獨賢¶
口誦心惟待以&KR0010;年匪闖其藩寔窺其玄反脩諸身終曰乾乾¶
飬以剛大守以静專䖏困而亨細行必䖍無愧無怍歸也以全¶
有崔者石既白既堅勒文焯實&KR0035;于新阡如見其人清風凛然¶
蘇平仲文集卷之十四¶
