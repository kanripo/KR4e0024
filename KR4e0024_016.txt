# -*- mode: mandoku-view -*-
#+TITLE: 蘇平仲文集
#+DATE: 2015-09-23 10:27:31
#+PROPERTY: JUAN 16

<md:KR4e0024_SBCK_016-24a>¶
<md:KR4e0024_SBCK_000-1a>¶
<pb:KR4e0024_WYG_000-1a>
欽定四庫全書　　　　集部六
　蘇平仲集　　　　　　别集類五(明/)
　　提要
　　　　(臣/)等謹案蘇平仲集十六巻明蘇伯衡撰伯
　　　　衡有空同子瞽説已著錄是集巻首有洪武
　　　　四年劉基序而集中厚徳庵記云庵成於洪
　　　　武壬戌十二月則是記乃洪武十五年以後
　　　　之作基所序者尚未定之初稿也又集末有
<pb:KR4e0024_WYG_000-1b>
　　　　洪武八年胡翰跋謂伯衡選為太學六年考
　　　　明史稱伯衡以丙午嵗為國子學錄伯衡所
　　　　著國子學同官記稱以丁未陞學正其詩又
　　　　有庚戌七月十日奉命編摩國史口號則伯
　　　　衡由學正擢編修實在洪武三年上距丙午
　　　　僅五年翰與伯衡同時所敘不應有悞或史
　　　　悞移後一年歟集為正統壬戌處州推官黎
　　　　諒所重刋宋濓序稱其不求似古人而未嘗
<pb:KR4e0024_WYG_000-2a>
　　　　不似又明史文苑傳稱濓以翰林學士承㫖
　　　　致仕薦伯衡自代稱其文詞蔚贍有法殆非
　　　　虛羙鄭瑗井觀瑣言病其用意太苦遣詞太
　　　　繁縟不可為法則過髙之論矣乾隆四十一
　　　　年二月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
<pb:KR4e0024_WYG_000-3a>
欽定四庫全書　　　　　集部六
　蘇平仲文集目録　　　　别集類五(明/)
　　巻一
　　雜著
　　　周書補亡三首
　　　補范宣子復鄭子産輕幣書
　　　師儉訓
　　　畏慎訓
<pb:KR4e0024_WYG_000-3b>
　　　蒼玉軒釋
　　　黙存齋釋
　　　寓軒解
　　　中谷解
　　　金子權字解
　　　橘亭對
　　　聼竹軒對
　　　艤航辯
<pb:KR4e0024_WYG_000-4a>
　　　名亭辯
　　　望雲亭志
　　　志殺虎
　　　廣原芝
　　　太素原
　　　沖靜篇
　　巻二
　　雜著
<pb:KR4e0024_WYG_000-4b>
　　　分野論
　　　問刑
　　　蘭雪軒銘(并序/)
　　　全有堂箴
　　　桂衡孟平字箴
　　表文
　　　代翰林院勸進表
　　　國子學賀登極表
<pb:KR4e0024_WYG_000-5a>
　　　代翰林院賀登極表
　　　中書省賀平杭湖秀越表
　　　代秦王府官謝表
　　諡冊文
　　　懿祖懿祖妣諡冊文二道
　　制誥
　　　代詹學士封靖西王制
　　　梅思禮授大都督府副使制
<pb:KR4e0024_WYG_000-5b>
　　　潘興祖授飛熊衛指揮使誥
　　　王弼授驍騎衛同知指揮誥
　　頌賛
　　　節婦黄氏旌門頌(并序/)
　　　何遯山先生賛(并序/)
　　　夢芝軒賛(并序/)
　　　宗忠簡公畫像賛
　　　殿撰王公畫像賛(并序/)
<pb:KR4e0024_WYG_000-6a>
　　　虞文靖公真賛(并序/)
　　　太師韓國公畫像賛
　　　譚君小像賛
　　　鄭氏三老圖賛(并序/)
　　策題
　　　國學公試筞題八首
　　巻三
　　說
<pb:KR4e0024_WYG_000-6b>
　　　養素齋説
　　　慎脩齋説
　　　黙齋説
　　　存齋説
　　　常吉孟廸字説
　　　范氏二子字説
　　　戴生名字説
　　　譚氏三子名字説
<pb:KR4e0024_WYG_000-7a>
　　　樓彦珩字説
　　　染說
　　傳
　　　繆美傳
　　　武徳傳
　　　蕭夀傳
　　　范幹小傳
　　　胡家祐傳
<pb:KR4e0024_WYG_000-7b>
　　　金貞婦高傳
　　　王銘傳
　　　謝成傳
　　巻四
　　傳
　　　譚濟傳
　　　張正傳
　　　黄夢庚夢裴傳
<pb:KR4e0024_WYG_000-8a>
　　　張毅傳
　　　黄母劉傳
　　　陳節婦傳
　　　天刑生傳
　　　梁道士傳
　　序
　　　林氏族譜序
　　　譚氏家譜序
<pb:KR4e0024_WYG_000-8b>
　　　黄氏家範序
　　　呉氏孝義集序
　　　古詩選唐序
　　　重教漢𨽻字源序
　　　偏旁辯證序
　　　心學圖說後序
　　　范氏文官花詩序
　　　蔡氏重修族譜序
<pb:KR4e0024_WYG_000-9a>
　　　三夀圖序
　　　陳氏文録序
　　　壎篪集序
　　巻五
　　序
　　　說齋先生文粹序
　　　張潞公詩集序
　　　申屠先生詩集序
<pb:KR4e0024_WYG_000-9b>
　　　潔菴集序
　　　陳子上存稿序
　　　鄭璞集序
　　　鴈山樵唱詩集序
　　　鄭叔文字序
　　　王子文字序
　　　宗元常字序
　　　王子成傳後序
<pb:KR4e0024_WYG_000-10a>
　　　送歐陽公輔序
　　　送陳季明序
　　　送陳伯柔序
　　　送胡先生還金華序
　　　送譚鎮撫調平陽序
　　　送孫太初序
　　巻六
　　序
<pb:KR4e0024_WYG_000-10b>
　　　送晉王相汪君序
　　　送孔成夫序
　　　送梅知州序
　　　送田同知赴太原序
　　　送樓生赴國學序
　　　送徐生還國學序
　　　贈髙士敏序
　　　贈林子山序
<pb:KR4e0024_WYG_000-11a>
　　　贈𤣥黙子序
　　　贈金與賢序
　　　贈岳徳清序
　　記
　　　天寧禪寺大佛殿記
　　　開元教寺興造記
　　　太平歸元禪寺記
　　　重建廣福院記
<pb:KR4e0024_WYG_000-11b>
　　　清泉菴記
　　　重建江口斗門記
　　　松陽縣學復射圃記
　　　覈田記
　　巻七
　　記
　　　國子學同官記
　　　王氏祭田記
<pb:KR4e0024_WYG_000-12a>
　　　陳氏祠堂記
　　　脩睦堂記
　　　一心堂記
　　　同愛堂記
　　　友恭堂記
　　　夀豈堂記
　　　慤敬堂記
　　　春暉堂記
<pb:KR4e0024_WYG_000-12b>
　　　寳貞堂記
　　　師萊堂記
　　　瞻雲軒記
　　　春暉亭記
　　　懷遠亭記
　　　商山舊隠記
　　　厚徳菴記
　　　厚本亭記
<pb:KR4e0024_WYG_000-13a>
　　　時思堂記
　　巻八
　　記
　　　川上書堂記
　　　平村山書舍記
　　　劉氏水竹居記
　　　世美堂記
　　　安遇堂記
<pb:KR4e0024_WYG_000-13b>
　　　節義堂記
　　　存古堂記
　　　師古齋記
　　　景古齋記
　　　堅白齋記
　　　㢲齋記
　　　松石齋記
　　　靜學齋記
<pb:KR4e0024_WYG_000-14a>
　　　幽齋記
　　　洗心亭記
　　　梅初亭記
　　　南軒記
　　　清源書隠記
　　　南華謫居圖記
　　巻九
　　記
<pb:KR4e0024_WYG_000-14b>
　　　定軒記
　　　清風幕記
　　　聽松樓記
　　　聽泉樓記
　　　皆山樓記
　　　三然樓記
　　　氷壺軒記
　　　湘南清趣軒記
<pb:KR4e0024_WYG_000-15a>
　　　臨清軒記
　　　蘭芳軒記
　　　遂初堂記
　　　南野堂記
　　　西枝草堂記
　　　韞玉山房記
　　　愛竹山房記
　　　竹林書舍記
<pb:KR4e0024_WYG_000-15b>
　　　栖雲軒記
　　　𦒿山菴記
　　巻十
　　題䟦
　　　䟦陳彥弼誥
　　　䟦宗忠簡公誥
　　　䟦王魯公除少保誥
　　　䟦漢上先生贈父誥
<pb:KR4e0024_WYG_000-16a>
　　　題鄭宣撫墓誌銘
　　　䟦愚齋先生奏稿并告
　　　䟦譚侍郎傳
　　　書徐文清公家傳後
　　　書賢良王公遺書後
　　　䟦四英圖
　　　䟦先文忠公墨蹟
　　　書清宴閣讌記後
<pb:KR4e0024_WYG_000-16b>
　　　書靈洞栖真院題名後
　　　䟦黄侍講送鄭仲舒序
　　　䟦張承㫖𨽻古歌
　　　䟦陳子上書
　　　書張孟兼字說後
　　　書歸嬰說後
　　　書徐進善三命辯後
　　　題勤有堂巻
<pb:KR4e0024_WYG_000-17a>
　　　羣書百考䟦尾
　　　書讀易記後
　　　書徳泉銘後
　　　䟦保母帖
　　　䟦先文忠公和韋詩
　　　題劉養浩鐃歌鼓吹曲
　　　書上蒲陳氏族譜後
　　巻十一
<pb:KR4e0024_WYG_000-17b>
　　祝文
　　　國學大成殿修造祝文二首
　　上梁文
　　　康都督府上梁文
　　　張都督府上梁文
　　碑銘記品
　　　悟真寺碑
　　　蘭室馨禪師石塔銘
<pb:KR4e0024_WYG_000-18a>
　　　天地泉銘(并序/)
　　　辯證室賛(并序/)
　　　天香室品
　　　清淨禪菴記
　　　蒼雪軒記
　　　無涯偈
　　　送玉上人遊方詩序
　　　澹遊集題辭
<pb:KR4e0024_WYG_000-18b>
　　諡議
　　　南陽先生諡議
　　　遂初先生諡議
　　祭文哀辭
　　　為胡左丞祭常忠武王文
　　　為廖平章祭忠武王文
　　　祭許祭酒文
　　　祭段知府文
<pb:KR4e0024_WYG_000-19a>
　　　祭胡先生文
　　　夏太史哀辭(并序/)
　　　貞惠先生哀辭(并序/)
　　巻十二
　　碑誌碣
　　　故元贈亞中大夫集賢直學士包公墓誌銘
　　　金華衛指揮副使王公墓碑
　　　温州衛中左所千户馬公墓碑
<pb:KR4e0024_WYG_000-19b>
　　　故元呉汒州儒學教授孔公墓銘
　　　梅軒處士林君碣銘
　　　郭君墓誌銘
　　　黄景昭墓誌銘
　　　敏齋處士林君碣銘
　　　張母林夫人墓誌銘
　　　翰林應奉唐君墓誌銘
　　　故元中奉大夫江浙行省參知政事周公墓誌銘
<pb:KR4e0024_WYG_000-20a>
　　　故元承徳郎浙東都元帥府都亭鄭公墓誌銘
　　　王府君墓誌銘
　　　竹坡處士俞元瑞墓誌銘
　　巻十三
　　誌表述
　　　故元温州路同知平陽州事孔公墓誌銘
　　　故元朝請大夫僉太醫院事包公墓誌銘
　　　逸叟處士徐君墓誌銘
<pb:KR4e0024_WYG_000-20b>
　　　宋君墓誌銘
　　　許處士墓誌銘
　　　魯山處士王君墓誌銘
　　　韓君墓誌銘
　　　故元翰林侍講學士陳公墓表
　　　謝氏西山阡表
　　　呉府君墓表
　　　故元承徳郎江浙等處行樞宻院判官周公墓表
<pb:KR4e0024_WYG_000-21a>
　　　譚府君行述
　　　陳子上墓表
　　　先左司府君壙誌
　　　先郡君墓板文
　　巻十四
　　誌壙
　　　桂府君墓誌銘
　　　趙州判官張君墓誌銘
<pb:KR4e0024_WYG_000-21b>
　　　譚益之墓誌銘
　　　庸齋呉君墓誌銘
　　　孔教授妻汪夫人墓誌銘
　　　夫人周氏墓誌銘
　　　楊子瑜墓誌銘
　　　見山處士王君墓誌銘
　　　林縣丞母呉夫人墓銘
　　　周君墓誌銘
<pb:KR4e0024_WYG_000-22a>
　　　能知州妻王夫人壙誌
　　　栁君妻潘氏壙誌
　　　節婦鄭夫人壙誌
　　　亡弟思誠壙誌
　　　東谷先生趙君墓銘
　　　𤣥逸子碣銘
　　　郭府君墓誌銘
　　　兩山處士王君墓誌銘
<pb:KR4e0024_WYG_000-22b>
　　　危齋先生王希言甫墓誌銘
　　巻十五
　　詩賦辭
　　　義門詩(并序/)
　　　鉤勒竹賦
　　　雲林辭(并序/)
　　古今詩
　　　周伯寧春晴江岫圖
<pb:KR4e0024_WYG_000-23a>
　　　送蔡思賢參政使蜀
　　　送秦待制出守隴州
　　　送宋起居還金華
　　　𤣥潭古劍歌
　　　送曹叔温赴淮安幙
　　　郭熈關山雪霽圖
　　　題張㑹稽扇
　　　題耕隠巻
<pb:KR4e0024_WYG_000-23b>
　　　送金主簿赴呉江任五首
　　　送李丞赴堂邑
　　　流觴圖同龍子髙作
　　　送饒彦才還旴江二首
　　　送陳思可赴進賢任
　　　長江送别圖餞朱仲雅赴山西省幕
　　　中丞劉先生閣前山茶一枝並蔕因效栢梁體呈
　　　陪諸公郊行
<pb:KR4e0024_WYG_000-24a>
　　　絶句
　　　送王希暘使交趾
　　　即日
　　　贈徐季子
　　　朱澤民畵
　　　方壺雲山爛熳圖同胡士恭題
　　　庚戌七月九日晡時欽奉御筆宣喚賦此
　　　明日入見於奉天門有國史編摩之命口號
<pb:KR4e0024_WYG_000-24b>
　　　明日詣相府控辭述懷
　　　越三日丞相以辭職歸養聞欽䝉俞允志喜
　　　尋被留校讐元史
　　　寄呉文明憲制
　　　贈王檢校還北平四首
　　　連雨雜書二首
　　　史舘雜書
　　　東齋夕書
<pb:KR4e0024_WYG_000-25a>
　　　絶句
　　　雪夜聯句
　　巻十六
　　别集
　　　空同子瞽説二十八首
<pb:KR4e0024_WYG_000-26a>
蘇平仲文集原序
漢武帝欲教霍去病兵法去病辭曰顧方略何如耳濓
謂去病真能用兵者古今之勢不同山川風氣亦異而
敵之制勝伺隟者常紛然雜出而無窮吾茍不能應之
以變通之術而拘乎古之遺法其不敗覆也難哉為文
何以異此古之為文者未甞相師欝積于中攄之於外
而自然成文其道明也其事覈也引而伸之浩然而有
餘豈必竊取辭語以為工哉自秦以下文莫盛於宋宋
<pb:KR4e0024_WYG_000-26b>
之文莫盛於蘇氏若文公之變化傀偉文忠公之雄邁
奔放文定公之汪洋秀傑載籍以來未之多遇其初亦
奚暇追琢絺繪以為言乎卒至於斯極而不可掩者其
所養可知也近世道漓氣弱文之不振已甚樂恣肆者
失之駁而不醇好摹擬者拘於局而不暢合喙比聲不
得稍自凌厲以震蕩人之耳目辟猶敝帚漏巵雖家畜
而人有之其視魯弓郜鼎亦已逺矣每讀三公之文未
嘗不太息也葢晚而得平仲焉平仲文定公之裔孫少
<pb:KR4e0024_WYG_000-27a>
警敏絶倫誦説不勞而習中歳大肆力於文辭精愽而
不麄澀敷腴而不苛縟不求其似古人而未始不似也
仕皇朝由國子學録為學正上親擢國史院編脩官以
瞶辭歸濓以翰林承㫖致政將還天子命舉可以自代
者即以平仲應詔既至復固辭上亦憫其誠特賜文綺
楮幣遣之天下學士高平仲之文而莫不惜其以疾困
也人有困於當時而貴於後世者亦有貴於當世而後
乃無聞者其得失乆近果何如哉孰知平仲之困乃所
<pb:KR4e0024_WYG_000-27b>
以成其至貴者乎濓重平仲最甚序論其文所以歎蘇
氏三公之不可及而喜今世之復有斯人也平仲名伯
衡其先居眉自文定公長子徽猷閣待制遲來知婺州
遂家焉今為婺之金華人去文定公九世矣洪武十三
年冬十月前翰林學士承㫖嘉議大夫知制誥兼脩國
史兼太子賛善大夫宋濓序¶
文以理為主而氣以攄之理不明為虛文氣¶不足則理
無所駕文之盛衰實關時之否泰¶是故先王以詩觀民
<pb:KR4e0024_WYG_000-28a>
風而知國之興廢豈茍¶然哉文與詩同生於人心體製
雖殊而其造¶意出辭䂓矩繩墨固無異也唐虞三代之
文¶誠於中而形於言不矯揉以為工不虛辭而¶強聒也
故理明而氣昌玩其辭想其人葢莫<md:KR4e0024_SBCK_000-1b>¶非知徳而聞道者
也而況又經孔子之刪定¶乎漢興鑒衰周之敝於華而
反之於朴也故¶豐沛之歌雄偉而不飾移風易尚之機
實肇¶於此而髙祖文帝之制誥天下咸用簡直於¶是儀
秦鞅斯縣河之口至此㡬杜是以賈疏¶董筞韋傅之詩
<pb:KR4e0024_WYG_000-28b>
皆妥帖不詭語不驚人而意¶已至由其理明而氣足以
攄之也故周之下¶享國延祚漢為最久有自來矣武帝
英雄之<md:KR4e0024_SBCK_000-2a>¶才氣葢宇宙而司馬相如又以夸逞之文侈¶之
以啟其夜郎卭筰通天桂館泰山梁父之¶役與秦始皇
帝所為無異致勤持斧之使封¶富民之侯下輪臺之詔
然後僅克有終文不¶主理之害一至斯乎相如既没人
猶尚之故¶揚子雲用是見知成帝然而朴厚之根未甞¶
㧞也故趙充國將也而有屯田之奏劉更生¶宗室之子
<pb:KR4e0024_WYG_000-29a>
也有封事之言往復開陳周旋辨<md:KR4e0024_SBCK_000-2b>¶析誠意懇至理明辭
達氣暢而舒夫二人者¶非汲汲以鴻生碩儒爭名當代
者豈非習尚¶有源而得之於自然者乎於戲此西漢之
文¶所以為盛國祚絶而復續譬如元氣之不壞¶而乾坤
不死也論不及此而以相如子雲為¶稱首不亦悲乎東
漢班孟堅之外雖無雄文¶要亦不改故尚故亦不失西
京之舊下逮魏¶晉降及於隋惟日趨於綺靡而已是故
非惟<md:KR4e0024_SBCK_000-3a>¶國祚不長而政化所暨亦不能薄四海後之¶觀國
<pb:KR4e0024_WYG_000-29b>
風者盍於是焉求之乎繼漢而有九有¶享國延祚㡬及
漢者唐也故有陳子昻而繼¶以李杜有韓退之而和以
柳然後氣復昌而¶理有所駕詩文皆不讓漢則此數公
之力也¶繼唐者宋而有周程張歐蘇曾之徒出焉於¶是
乎文追漢唐而高者上窺三代豈不以理¶勝而氣充乎
元承宋統子孫相傳僅過百年<md:KR4e0024_SBCK_000-3b>¶而劉許姚閻呉虞范揭
歐黄之儔詩文皆可¶埀後則由其土宇之最廣也¶大明
撫運土宇之大上軼漢唐下與元同而¶廣於宋雖混一
<pb:KR4e0024_WYG_000-30a>
未久而高文宏辭已有若翰¶林諸公余故人子蘇平仲
其一人也平仲於¶文定公為九世孫文定公長子諱遲
以徽猷¶閣待制工部侍郎守婺遂家於婺故平仲今¶為
金華人起前鄉貢進士選為國子學録即<md:KR4e0024_SBCK_000-4a>¶陞學正¶上親
擢翰林國史院編脩官一時號稱得人¶見於著作者語
粹而辭達識不凡而意不詭¶亦由其明於理而昌於氣
也余與之同朝每¶得而讀之未嘗不為之擊節焉¶聖天
子龍興江左文學之士彬彬然為¶朝廷出者金華之君
<pb:KR4e0024_WYG_000-30b>
子居多典册之施文檄¶之行故實之講煜然足以華國
所謂如圭如<md:KR4e0024_SBCK_000-4b>¶璋令聞令望而顒顒卬卬者則莫能或過於¶
平仲有由然哉他日徵我朝文章言語之工¶有以鳴¶國
家之盛而追配漢唐諸作者其必於平仲¶有取也夫平
仲文稿留余所良久今得告¶省親金華於其行也特舉
古人之大槩序而¶歸之以致期望之意云洪武四年春
正月十¶日開國翊運守正文臣資善大夫前御史中<md:KR4e0024_SBCK_000-6a>¶丞<md:KR4e0024_SBCK_000-8b>¶兼<md:KR4e0024_SBCK_000-9a>¶太子賛善大夫䕶軍誠意伯括蒼劉基序
<md:KR4e0024_SBCK_000-10a>¶

<pb:KR4e0024_WYG_001-1a>
欽定四庫全書
　蘇平仲文集巻¶一¶　　　　明　蘇伯衡　撰
　　雜著¶
　　　周書補亡三首
　<md:KR4e0024_SBCK_001-1a>¶　　　獻禾¶
叔虞邦於唐越有禾異畆同頴乃獻于王拜手稽首曰
天子兹¶惟祥我㒺敢知兹惟不祥我㒺敢知矧敢曰其
永孚于休皇天¶上帝亦既崇建有夏有夏今用顛覆亦
<pb:KR4e0024_WYG_001-1b>
既崇建有殷有殷今用¶顛覆嗚呼天命難知禾則匪難
知勤敷菑禾乃殖敷菑不勤禾¶罔攸殖禾殖惟人不殖
惟人故天之降命于夏于殷亦惟其用¶徳天之斷命于
夏于殷亦惟其不用徳天匪難知不常厥徳肆¶不常厥
命我聞天有咎徵厥咎無大亦允罔或愆乃不可不念<md:KR4e0024_SBCK_001-1b>¶休徵滋至自反雖惠乃亦不可念時則㒺有艱嗚呼天
子無皇¶曰出于祥惟曰未有善夙夜自敬徳無豫無怠
斯永不墜天之¶降休命
<pb:KR4e0024_WYG_001-2a>
　　　　歸禾¶
唐叔獻禾於王王命歸之周公乃言曰嗚呼休兹匪我
幼沖人¶克臻兹亦惟叔父周公徳惟時周公雖厥身居
東厥以㒺不在¶我周邦亶我股肱耳目誕濟我家于多
難而我幼沖人不明弗¶克知天肆崇降威以震動予越
兹復顯降休祥用彰公暨予不¶啻若一人嗚呼惟時周
公天尚不庸釋予曷敢不祗若天予曷¶敢遏公功爾其
歸周公於東哉王曰公昔丕顯成湯格于皇天¶猶有賴
<pb:KR4e0024_WYG_001-2b>
於伊尹亦越我穆祖文王受殷命暨我昭考武王廸有¶
禄並有賴于虢叔及閎夭及散宜生及泰顛及南宫括
矧我幼<md:KR4e0024_SBCK_001-2a>¶沖人㣲公教告之㣲公左右之我則弗克亂我
受民矧曰其能¶格于在上嗚呼尚既乃心以予萬年欽
承天之休嗚呼無曰予¶沖人惟用顧于先王文武¶
　　　　嘉禾¶
周公既得命禾庸作書以誥曰伻來乃命賚予曰嘉禾
曰臻兹¶在予旦嗚呼予旦尚懼弗克恭于王以獲戾于
<pb:KR4e0024_WYG_001-3a>
天夙夜不自皇¶其皇敢行貪天之功曰厥休旦之休其
惟王克嗣文武徳天乃¶用申厥眷命休祥攸集嗚呼時
則大可慶亦大可恤我思夫人¶未遘祥乃罔不畏既遘
祥乃罔或畏惟不畏畏乃誕縱厥滛泆¶怠傲以速厥辜
故自古小大邦㒺不用降災日興罔不用降祥¶日亂嗚
呼王尚永寅念于兹哉王尚若商王中宗之祗謹于桑¶
榖哉王克謹惟天眷命有申王惟不謹天不惟不有申
命亦作<md:KR4e0024_SBCK_001-2b>¶孽王亦入于畏我非敢多誥王惟心我惟股肱
<pb:KR4e0024_WYG_001-3b>
心不蘉股肱克¶有濟鮮哉嗚呼圖惟厥終永保兹顯休
命¶
　　　　書序有歸禾嘉禾篇目而亡其書竊意雖唐
　　　　叔之¶獻禾當亦有書盖俱逸矣昔白居易作
　　　　湯征以補¶亡君子不罪也伯衡雖不敏輙敢
　　　　効之作獻禾歸¶禾嘉禾凡三篇陶窳缶與殳
　　　　丁卣父辛爵屈生敦¶台夫鼎比妍其真不知
　　　　量哉其亦大可哂哉伯衡¶志
<pb:KR4e0024_WYG_001-4a>
　　　補范宣子復鄭子産輕幣書¶
范宣子為政諸侯之幣重鄭伯患之寓書于子西以告宣
子宣¶子說乃輕幣復書于子産曰四鄰諸侯以敝邑之
為盟主也朝¶以脩好幣以將誠無時無之寡君嘗命其
寡大夫曰我聞澗谿<md:KR4e0024_SBCK_001-3a>¶沼沚之毛蘋蘩蕰藻之菜筐筥錡
釜之器潢汙行潦之水可以¶為羞今列國來朝供奉玉
帛以為庭寔將焉用之寡人其辭諸¶寡大夫對曰非玉
帛之是利惟禮之是供國之大禮惟朝與聘¶凡朝聘有
<pb:KR4e0024_WYG_001-4b>
珪有璋有好貨有陪鼎有贈賂是之謂禮禮之設久¶矣
誰敢廢之盟主將範諸侯以禮者也君欲無煩諸侯而
幣之¶不用是廢先王之大禮也可乎寡君用其寡大夫
之言惟務行¶禮是以受之而不辭也不然敝邑于諸侯
之幣受且不欲矧欲¶重乎蕭魚之㑹執事盡其土實重
之以宗器以悅于我吾子所¶知也當是時也諸侯之屬
辱在敝邑者見之曰晉鄭兄弟之邦¶也今鄭之服事晉
猶不敢不恭而加幣焉況我異姓之邦其誰¶敢愛犧牲
<pb:KR4e0024_WYG_001-5a>
玉帛而不以申禮于晉於是乎幣莫不有加焉自是¶以
來幣之重也庸有之矣然則加幣以為禮則執事之是
啟若<md:KR4e0024_SBCK_001-3b>¶乃幣加而寡君弗止焉寔匄之不敏不能補察䂓
諫以至此也¶匄敢不伏其辜今吾子不此之罪匄以為
敝邑賴之而重之以¶浚諸侯其無乃未之思乎敝邑雖
褊小公賦不必盡索惟是欒¶卻胥原狐續慶伯國邑之
賦以供百事庫嘗有餘寔也抑諸侯¶之幣㡬何而曰賴
焉其誰信之昔我先君悼公施舍出積以為¶民也國無
<pb:KR4e0024_WYG_001-5b>
滯積亦無困人公無禁利亦無貪民至于今不替則¶敝
邑之于民也生之而不浚有自來矣民猶弗之浚而況
諸侯¶乎凡我同盟匹也而敢有浚心恤其匱乏通其有
無無敢不力¶若曰浚之又誰浚哉或者君其苛慝時作
庶民罷敝土地所生¶不足供事以異日之加幣也悔于
厥心其從初也則懼以為討¶其不從初也則懼無以給
請之又憚煩也乃藉匄以為口寔乎¶夫主齊盟者將惟
禮是講豈其愛幣禮以幣行亦以幣成成禮<md:KR4e0024_SBCK_001-4a>¶足矣豈在
<pb:KR4e0024_WYG_001-6a>
重乎雖君之務省穡亦敝邑之所喜也禮茍無廢幣¶初
之從寡君之始願也敢有責備我知享而已周書有之
享多¶儀儀不及物曰不享寡君之于諸侯識其享亦識
其不享不享¶必棄信棄信必背盟背盟必怒鄰怒鄰將
不免以一矢加遺雖¶欲贄幣相周還也其蔑之能矣從
初幣之菲禮之腆也不猶愈¶於不享虖執事其圖之¶
　　　師儉訓¶
惟義門鄭君仲徳既嗣總家政乃至于師儉堂登進厥
<pb:KR4e0024_WYG_001-6b>
家人用¶告之曰予弟予姪予子予孫咸聽予訓昔漢相
鄼侯置田宅逖¶在窮鄉作室不樹垣墉曰令後世賢師
吾儉乃爾攸聞亦爾攸¶師嗚呼惟爾攸師豈惟鄼侯之
儉哉古之人茅茨不翦土階土¶鉶則有若唐堯乃不可
不師卑宫室惡衣服菲飲食則有若夏<md:KR4e0024_SBCK_001-4b>¶禹乃不可不師
嗚呼惟堯惟禹時乃聖人猶儉若兹惟予暨爾¶矧曰凡
民奈何弗儉惟堯惟禹時乃天子猶儉若兹惟予暨爾¶
矧曰庶人奈何弗儉思夫儉若車之柅若馬之勒車以
<pb:KR4e0024_WYG_001-7a>
柅止馬¶以勒閑人而無儉情之從欲于何其制相古今
邦君及卿士及¶百姓罔有克儉而或不吉罔有不克儉
而或不㓙今予與爾其¶無胥曰儉無益亦無胥曰不儉
無愆尚胥夙夜慎哉嗚呼先祖¶有訓曰毋縱奢侈以干
天刑每旦颺之厥惟舊矣今予曷又若¶兹汝訓惟我鄭
氏肇我家于兹自彼有宋我九世祖爰始誕為¶義聚越
五世迺克臻大競又五世迺底于今今予與汝攸居攸¶
用厥室廬暨厥什器罔匪先祖之遺無有刻鏤無有竒
<pb:KR4e0024_WYG_001-7b>
巧斯其¶咸見之不惟遺我後嗣者若兹我聞先祖之自
奉至于裳衣至¶于食飲迺亦無有輕肥惟我先祖豈曰
無耳目口鼻之欲亦惟<md:KR4e0024_SBCK_001-5a>¶不敢不於儉徳是尚是若是庸
是廸以制厥心以慎厥身以保¶厥家以永厥圖嗚呼先
祖克儉不惟其言於其身惟若兹故在¶我後嗣頼之式
克有今日周人有言曰世禄之家鮮克由禮敝¶化奢麗
萬世同流予其可不創于時予其敢不訓汝惟儉之用¶
爾曷永念家之升降在兹則其無滅義無肆欲無怙侈
<pb:KR4e0024_WYG_001-8a>
無耽樂¶凡厥服食器用以至于百為與其過於奢寧過
於儉去厥泰亦¶去其或不泰從厥約以從其所未約嗚
呼爾克用予訓爾乃克¶恊於先祖爾亦式克師古之人
是之謂義門之彥周還師儉堂¶尚無靦面目惟爾後人
乃亦永有師師厥家人皆曰敢有不恭¶再拜趨出仲徳
乃屬眉山蘇伯衡書諸冊具訓於子孫¶
　　　畏慎訓¶
趙君彦嘉畏慎自牧爰作齊居大書揭諸座右兹豈曰
<pb:KR4e0024_WYG_001-8b>
用朝夕<md:KR4e0024_SBCK_001-5b>¶觀省其亦將訓廸於後之人予庸作訓曰我聞
戰戰業業若渉¶春氷若履虎尾時曰畏又聞洞洞属属
若執玉若奉盈時曰慎¶心非畏害制事非慎害應惟畏
惟慎時乃要道肆君子不敢不¶率嗚呼惟心之動若火
之炎若川之決若馬之逸君子宅心若¶捄火用畏為水
若防川用畏為土若御馬用畏為勒肆厥心罔¶有弗存
惟事之至若絲之棼若輻之輳若蔓之滋君子涖事若¶
治絲用慎為櫛若運輻用慎為轂若除蔓用慎為斤肆
<pb:KR4e0024_WYG_001-9a>
厥事罔¶有弗濟相古先民有若堯有若舜有若大禹有
若成湯有若文¶王武王有若周公孔子既克聖亦罔匪
惟畏慎之行有若丹朱¶有若商均有若鯀有若桀有若
紂有若幽厲不克聖亦罔匪不¶惟畏慎之行嗚呼豈惟
聖狂攸在廸畏慎與不廸畏慎諸侯克¶保厥邦大夫克
守厥家士克存厥位庶人克全厥身亦惟克畏<md:KR4e0024_SBCK_001-6a>¶克慎畏
不畏慎不慎未有不亡厥邦喪厥家失厥位凶於厥身¶
嗚呼凡人畏厥畏慎厥慎亦罔不能雖無攸畏亦克用
<pb:KR4e0024_WYG_001-9b>
畏汝曰¶盡慎亦克用慎兹惟鮮能哉必所其畏慎其乃
無畏否則終入¶於畏雖慎可及嗚呼予以聞先正之格
言咸告爾矣爾其夙夜¶畏哉慎哉爾尚無畏畏哉爾曷
不畏亦畏哉爾尚無慎慎哉爾¶曷雖慎亦慎哉爾乃克
存乃心爾乃克濟乃事爾亦則惟克由¶聖哉兹不啻不
㐫于廼身爾如有位有家有邦尚亦永保哉嗚¶呼朂哉
朂哉¶
　　　蒼玉軒釋
<pb:KR4e0024_WYG_001-10a>
軒曰蒼玉者何四面竹森然玉立也竹則何以曰玉貴
竹也何¶貴乎貴其徳也其徳何如君子以其冬生仁也
中虛道也有筠¶文也特立志也理而析義也直而不屈
勇也為律為簡為矢為<md:KR4e0024_SBCK_001-6b>¶箭為籩為篚為杖為簟為篷為
箑無不宜材也聲中節奏樂也¶羣居族處不倚不亂禮
也其徳莫加焉奈何不貴之貴之而不¶儗之以玉何足
謂之貴則曷為曰蒼玉玉其質也蒼其色也質¶之温然
玉無以異也色之蒼然玉無以異也予之以玉之質而
<pb:KR4e0024_WYG_001-10b>
不以色予之可乎玉有六焉蒼璧其一也禮天以之祭
莫大於¶事天故玉莫貴於蒼璧竹而謂之蒼玉貴之至
也然則何以軒¶焉爾君子貴夫玉故佩之故無故不去
之其貴竹也猶其貴玉¶也何獨竹而無故去之夫是以
軒於其間動作也食飲也寢處¶也無不與之俱焉又從
而記之何也所以成君子之貴竹也亦¶所以貴夫君子
也焉成君子之貴竹也著之文辭昭其美徳是¶謂大其
貴大其貴則夫人莫敢不擬竹於玉而竹之為貴信於
<pb:KR4e0024_WYG_001-11a>
天下矣言亦所以貴夫君子何竹有似乎君子故君子
斯貴焉<md:KR4e0024_SBCK_001-7a>¶非君子雖有竹莫之貴也然而君子之貴之也
豈曰娯其耳目¶哉亦曰比徳云爾是君子之徳見於貴
竹矣貴徳之君子其可¶貴不甚於竹乎甚竹之可貴也
是以其所貴亦貴之貴其所貴¶至於記其所貴則人將
曰所以記之也凡為君子也夫是之謂¶貴君子之徳也
君子氏名何居何郡邑里南康彭君尚賢也今¶以選為
平陽縣丞軒在南康之卜鄰鄉視埠作於洪武戊午秋
<pb:KR4e0024_WYG_001-11b>
七月十日云¶
　　　黙存齋釋¶
余君可立讀易至尚口乃窮惕然有警於是以黙存名
其齋而¶或者非之曰語黙何常之有哉惟其時而已矣
時不可黙夫安¶得而黙時不可不黙夫安得而不黙不
可黙而黙則蹈仲尼之¶所謂隠不可不黙而不黙則蹈
仲尼之所謂躁隠君子不為也<md:KR4e0024_SBCK_001-7b>¶躁君子亦不為也今可
立以黙存名齋盖有取黙黙者存之語¶也是將胥為緘
<pb:KR4e0024_WYG_001-12a>
黙茍存之徒矣焉往而不為隠哉事親也其能¶柔聲以
諫乎事君也其能犯顔以諍乎交朋友也其能忠告而¶
善道之乎何哉可立之名齋也余曰可立之名齋未必
過也而¶子之求之未必不過也可立之意亦將以黙而
存其不黙云爾¶不黙而以黙存古之人亦有之矣楚莊
王縣陳諸縣公皆慶申¶叔時獨不慶不慶非黙乎莊王
讓之申叔時進其説焉固未嘗¶終黙是其不慶於始者
乃所以存其説也故說行而陳以封信¶陵君赴趙門下
<pb:KR4e0024_WYG_001-12b>
士皆諫侯嬴獨不諫不諫非黙乎信陵君詰之¶侯嬴効
其計焉固未嘗終黙是其不諫於始者乃所以存其計¶
也故計用而趙以全申叔時一黙而存已縣之陳侯嬴
亦一黙¶而存埀亡之趙則黙之所存亦大矣人不知不<md:KR4e0024_SBCK_001-8a>¶黙存于黙不能以黙存不黙言不中而身不能存盖無
足怪者夫不黙以黙存¶者天之道也天之有雷不猶人
之有言乎雷收聲于秋冬寂若¶無者此非以黙存不黙
乎當春夏之際轟然而鳴天地之間品¶物之衆有知無
<pb:KR4e0024_WYG_001-13a>
知之屬無不鼓舞動盪甲者拆而勾者申凝者¶散而蹙
者遂其功至于若是則固存於秋冬之黙也使雷日夜¶
隠隠吰吰又安能神其用乎故夫人患不能黙耳不患
不能不¶黙也茍能黙矣於不黙乎何有平居黙黙似不
能言者及臨大¶事決大議一言而定國是功存社稷澤
存子孫名存宇宙此善¶黙者也而非眀乎天道者烏乎
能之哉不然自古以敢言而受¶上賞者既多以不言而
遭顯戮者不少然則不黙果不足以存¶身乎黙果足以
<pb:KR4e0024_WYG_001-13b>
存身乎客愧而黙黙遂書以為黙存齋釋¶
　　　寓軒解<md:KR4e0024_SBCK_001-8b>¶天下無物不有攸寓也明寓日月威寓雷霆潤澤寓雨
露肅殺¶寓霜雪土寓夫生植水寓夫灌溉火寓夫烹飪
春而發生寓之¶夏而長茂寓之秋冬而收歛堅貞寓之
不惟麗乎天地位乎四¶季者有所寓命乎兩間者皆有
所寓也堅之為松柏箘簵脆之¶為蒹葭萑葦潔之為蘋
藻菁茅馨之為芝蘭苦之為荼蓼韌之¶為桑麻神之為
<pb:KR4e0024_WYG_001-14a>
蓍龜鮮之為魚鱉美之為稻粱黍稷蔬果㣲之¶為蜩范
蚳蝸小蟲水草甘之為鷄豚雉兔犬羊鹿豕賤之為牛¶
溲馬勃珍之為珠玉金貝水銀空青纖之為齒革羽毛
絢之為¶粉黛丹漆而服食器用寓焉而況於人乎是故
君臣貴賤所由¶寓也父子慈孝所由寓也兄弟長幼所
由寓也夫婦嗣續所由¶寓也師友道藝所由寓也而況
於一身乎人知聽寓於耳視寓¶於目出納寓於口呼吸
寓於鼻運用歩趨寓於手足而不知三<md:KR4e0024_SBCK_001-9a>¶才之理於心焉
<pb:KR4e0024_WYG_001-14b>
寓也惟夫三才之理寓于人之心也是以昔者¶聖哲有
作别九州畫井牧而疆理得所寓樹公侯卿大夫士居¶
士農工商而職業有所寓制為衣裳網罟棟宇舟車耒
耜杵臼¶弧矢酒食鍼砭棺槨泉幣而利用知所寓立之
朝覲㑹同冠婚¶䘮祭蒐狩飲射而禮文以寓設之金石
絲竹匏土革木羽籥干¶戚綴兆而樂舞以寓定之象刑
而禁令以寓布之綱紀而法則¶以寓為之郊廟而敬以
寓刻之符璽而信以寓于髙城深池寓¶隄防于彰善殫
<pb:KR4e0024_WYG_001-15a>
惡寓勸懲以䂓寓員以矩寓方以繩寓直以準¶寓平而
又一切寓之簡册以埀式于千萬世凡此皆裁成輔相¶
經綸叅賛之所寓也而所以能爾盖由其理寓之心也
故君子¶欲得其寓者莫如身寓其身於善則心之理全
寓其身於不善¶則心之理失全其心之理斯為知為賢
失其心之理斯為愚為<md:KR4e0024_SBCK_001-9b>¶不肖豈獨吾之知愚賢不肖寓
焉道術之顯晦風俗之美惡家¶國之興替世運之盛衰
莫不於吾之用舍寓焉必也百嵗之中¶兢兢業業不容
<pb:KR4e0024_WYG_001-15b>
一日暇逸以求盡夫人道然後吾寓形於兩間可¶無愧
也茍以宇宙為傳舍人物為逆旅視其生也若寄視其
死¶也若蜕其存也蠢蠢其沒也泯泯則其名雖曰人其
實木石鳥¶獸蟲魚草芥之不若矣而謂君子寓之乎禮
部侍郎黄君子邕¶以盛年粹學脩才雅譽為時名卿寓
其興於詩酒山水則有不¶暇也寓其情於歌舞管弦則
有不欲也寓其志於富貴功名則¶有不為也寓其術於
權謀則有不屑也寓其言於荒唐則有不¶取也然則君
<pb:KR4e0024_WYG_001-16a>
以寓名軒夫亦欲全其所寓而寓於無愧之域而¶已矣
吾故為之解¶
　　　中谷解<md:KR4e0024_SBCK_001-10a>¶無偏無倚無過無不及之謂中至下至深至大至廣之
謂谷中¶所以範圍天下者也而不外乎正谷所以嚢括
天下者也而不¶越乎虛書曰王道平平非正而何又曰
王道蕩蕩非虛而何君¶子之於天下也不可一日而不
正亦不可一日而不虛夫惟正¶然後能中夫不中夫惟
<pb:KR4e0024_WYG_001-16b>
虛然後能谷夫不谷欹于左則偏正則¶不欹而焉有所
偏侵乎右則倚正則不侵而焉有所倚有餘于¶前則過
正則無餘而焉有過不足于後則不及正則無不足而¶
焉有不及是則不中之所以中者正而已矣高者不可
藏虛則¶下而何所不藏淺者不可受虛則深而何所不
受小者不可容¶虛則大而何所不容狹者不可居虛則
廣而何所不居是則不¶谷之所以谷者虛而已矣中即
正而谷即虛也故學以中為體¶而以谷為要焉中也者
<pb:KR4e0024_WYG_001-17a>
萬善之所出也谷也者萬善之所入也<md:KR4e0024_SBCK_001-10b>¶非中不足以為
學非谷不足以成學古之聖人或執之或用之¶或建之
以此知學貴乎中而亦求至乎中也古之君子或寛以¶
居之或謙以自牧或虛以受人以此知學貴乎谷而亦
求至乎¶谷也然中無定在者也故堂一家之中也而不
可為一國之中¶京師一國之中也而不可為天地之中
惟洛邑則為天地之中¶而謂之一家一國之中又不可
中之無定在也如此而執一焉¶何怪乎天下之不中者
<pb:KR4e0024_WYG_001-17b>
不出於中也然谷有限量者也故溝洫¶一成之谷也其
於江河之所納者不能納江河一隅之谷也其¶於四海
之所納者不能納惟四海則為百谷之長而溝洫江河¶
之所不能納者無不納谷之有限量也如此而我取盈
焉何怪¶乎天下之不谷者不入於谷也是故君子其於
中也不患其無¶定在而患吾無以中之其於谷也不患
其有限量而患吾無以<md:KR4e0024_SBCK_001-11a>¶谷之故將中天下之不中必先
中吾心之不中將谷天下之不¶谷必先谷吾心之不谷
<pb:KR4e0024_WYG_001-18a>
人之一心三極之主宰萬化之本原也¶可以制萬事而
不可偏於一事可以包萬物而不可有夫一物¶茍為一
事之所牽一物之所衡則不能自中何以中事不能自¶
谷何以谷物喜而無使之勝焉怒而無使之遷焉哀而
無使之¶傷焉樂而無使之滛焉所以自中也自中然後
無我而至中者¶形焉夫何患乎不中先入之言而無使
之留焉自是之意而無¶使之萌焉驕吝之氣而無使之
長焉滿假之色而無使之作焉¶所以自谷也自谷然後
<pb:KR4e0024_WYG_001-18b>
無礙而至谷者形焉夫何患乎不谷不¶中之在我者中
則其在天下者不足中矣當出而出當處而處¶當受而
受當辭而辭當言而言當黙而黙當賞而賞當罰而罰¶
孰不出於中哉不谷之在我者谷則其在天下者不足
谷矣含<md:KR4e0024_SBCK_001-11b>¶垢而藏疾兼聽而博采俱收而並用山負而海
涵天覆而地載¶畜之大而業之富孰不入於谷哉夫為
學非中固無體然非誠¶意又何以致中夫成學非谷固
無要然非遜志又何以致谷知¶此者可與論學矣可以
<pb:KR4e0024_WYG_001-19a>
盡性矣趙君伯容其先宋宗室也世為¶儒家而伯容嘗
登故翰林待制栁公深褭先生呉公之門講論¶洙泗濓
洛之學方將黜去外累而獨求諸内自號中谷子嘗試¶
問之盖有見於此是以為之解¶
　　　金子權字解¶
人之情萬殊事之出萬變可之中而有不可焉者不可
之中而¶有可焉者則何以處之曰揆之以權而已矣君
子以權揆事也¶猶其以權稱物也今夫物斤斤而累之
<pb:KR4e0024_WYG_001-19b>
自一鈞至十鈞至百鈞¶至千鈞至萬鈞推而上之其累
之也愈多則其所累者愈重斤<md:KR4e0024_SBCK_001-12a>¶斤而析之由萬鈞為千
鈞為百鈞為十鈞為一鈞推而下之其¶析之也愈衆則
其所析者愈輕輕重之變錯出吾之前其不齊¶亦已甚
矣惟有衡而衡有刻也此為銖焉此為兩焉此為斤焉¶
此為鈞焉此為石焉而又有權焉權乃衡所待以平者
也推移¶前却以從乎刻以極其變是以髙者不可抑而
低也下者不可¶揚而昻也重者不得以為輕也輕者不
<pb:KR4e0024_WYG_001-20a>
得以為重也莫不適其¶情而莫之或欺亦莫之敢爭也
古之所謂君子者當變故之糾¶紛而審乎可不可之計
而取舍向背不失其宜者亦權而已矣¶天畀我以心而
使我以之制事也盖有自然之權焉是故不可¶一日而
廢也娶必告也而大舜之娶則不告親為不善者不入¶
也而佛肸之召孔子則欲往管叔也蔡叔也霍叔也皆
附武庚¶也而周公則或誅或不誅齊也衛也宋也皆以
金餽也而孟子<md:KR4e0024_SBCK_001-12b>¶則或受或不受夫聖賢之權固有所在
<pb:KR4e0024_WYG_001-20b>
也而常情豈識哉故夫¶事有非常吾之所以應之者雖
不守常而於常道未始或戾焉¶不惟不戾且克有濟焉
夫是之謂權權也者臨時之宜處變之¶用也夫無權者
猶知為之衡而不知為之權以從乎刻者也其¶何以極
輕重之變而使之平乎故君子之學莫大乎權莫難乎¶
權夫惟智足以窮理仁足以盡性者可與權可與權故
卒然臨¶之以大變不可得而亂也故大任可得而當也
故大事可得而¶屬也故大議可得而決也故大難可得
<pb:KR4e0024_WYG_001-21a>
而平也然則權可以一¶日而無之乎因字思義而日進
於學而深造乎道而謹執乎義¶遇事之變而昧臨事之
宜則吾弗之信於戲朂哉¶
　　　橘亭對¶
越之士陸孟文家于姚江之上歴山之下治圃以蒔橘
中橘而<md:KR4e0024_SBCK_001-13a>¶搆亭落成之日問名於客客巧歴之莫當其意
也乃名之曰橘¶亭其友髙明逺諗於客曰孟文鍾情于
一物因亭而寓名諸公¶亦知其志歟或對曰我知之矣
<pb:KR4e0024_WYG_001-21b>
蜀漢江陵千樹橘其人千户等¶孟文之志大率以此不
然珍菓之産于越者不為不少矣而孟¶文之圃非橘不
蒔美名以扁其亭者其豈無之而孟文之亭非¶橘不命
則何以哉或從而非之曰噫此志乎利者也孟文何取¶
焉孟文君子人也而為利乎而獨不聞乎巴東人有橘
大如甕¶剖之見二叟對奕其中相顧曰此樂不減商山
孟文夙懷隠操能¶無景慕之情乎蒔橘盈圃亭於其間
而日夜望之固有不能自¶已者矣方其逍遥自得釋然
<pb:KR4e0024_WYG_001-22a>
解聲利之纏脫然去嗜欲之梏雖¶處乎一圃之中一亭
之内而浩乎有二叟之趣亦髙世之士哉¶又有非之者
曰甚矣若之流於誕也世有斯事吾未之信藉令<md:KR4e0024_SBCK_001-13b>¶有之
不已怪乎夫君子之於利也且猶不為況於怪而為之
乎¶竊謂孟文無慕乎爾也彼蘇耽者鑿井種橘病者以
井水服橘¶葉即已是葢不必據富貴之位攝尺寸之柄
而可以推其及物¶之仁矣孟文亷于進取而切于濟利
者也聞其風聲得不願學¶之乎惟其所願學者耽也是
<pb:KR4e0024_WYG_001-22b>
故耽之所種者孟文不獨蒔於其¶圃而又以之名亭然
則孟文安往而不為耽哉明遠曰允若爾¶之言於計亦
左矣呉越楚蜀交廣之境何地無橘何橘無葉以¶方匕
之葉而已人之疾何獨於耽見之而他未之聞焉耽固
自¶有道術焉耳不得其術而欲庶㡬其為雖有函人之
心寧不為¶矢人之忍乎則孟文又何取於斯耶三子者
請曰然則其志果¶何居明遠曰亦若屈原而已矣原之
頌橘也謂其受命不遷也¶謂其文章煥爛也謂其内白
<pb:KR4e0024_WYG_001-23a>
可任也方之伯夷而寘以為象焉<md:KR4e0024_SBCK_001-14a>¶自古知橘之深而尚
橘之至豈復有加于原者哉今孟文之於¶橘也其知之
猶原之知也其尚之猶原之尚也是以果之珍者¶非不
多而其圃之所蒔則惟橘焉名之美者未嘗無而其亭
之¶所扁亦惟橘焉原知而尚之形諸頌孟文知而尚之
表於亭比¶徳於橘其志一也於是三子者執爵為孟文
夀侑之以歌曰有¶橘有橘亶后皇之嘉植兮有亭有亭
為之以為庭實兮繄美人¶之好脩豈其花是玩而其實
<pb:KR4e0024_WYG_001-23b>
是食兮荃獨揆其中情曰希彼靈¶均于焉比徳兮願爾
子孫勉爾封殖兮庶以永君子之澤兮¶
　　　聽竹軒對¶
沈復養性故仙隠翁之孫也世家瑞安之北湖養性嗜
竹環其¶居皆樹之而起居食飲無弗與竹俱招與出遊
則謝以聽竹不¶遑暇有客問焉曰竹可聽乎曰竹有聲
何為而不可聽竹之聲<md:KR4e0024_SBCK_001-14b>¶何若曰類宫非宫非宫類宫似
商非商非商似商以為角為徵¶為羽非角非徵非羽以
<pb:KR4e0024_WYG_001-24a>
為非角非徵非羽非非角非非徵非非¶羽聽以何時曰
風可聽也雨亦可聽也雨可聽也雪亦可聽也¶逺之而
聽可也近之而聽亦可也俯仰而聽之可也坐卧而聽¶
之亦可也聽之何如舂舂容容聽而耳不聾刀刀&KR0034;&KR0034;
聼而精¶不揺颯爽瀏亮聼而懷抱暢涵澹噌吰聼而根
塵清不哇不滛¶聼而不慆心不惉不懘聼而不䘮志有
金石革木管弦之屬可聼¶而又焉用聼夫竹曰琴瑟搏
之拊之鐘鼓考之伐之笙簧吹之皷¶之磬戞擊之&KR0034;播
<pb:KR4e0024_WYG_001-24b>
揺之而後有聲而無餘聼竹也不搏不拊不¶考不伐不
吹不鼔不戞擊不播揺而有聲而有餘聼有餘聼者¶自
然也無餘聼者非自然也吾何為不於其自然者是聼
顧聼¶其非自然者哉雖然隠几傾耳此吾之聼竹也放
心遺形此吾<md:KR4e0024_SBCK_001-15a>¶之不聼竹也吾之聼竹得於人也吾之不
聼竹得於天也聼竹¶固若爾乎曰胡不破爾琴舍爾瑟
徹爾縣相與聼竹於吾軒於¶是客曰噫以人之聼易子
之聼不可也以子之聼易吾之聼可¶乎哉乃歌曰携混
<pb:KR4e0024_WYG_001-25a>
沌氏之手兮問途於無聞之叟兮返吾無聲¶之囿兮何
必溺於物兮從爾後兮曵杖而去¶
　　　艤航辯¶
客聞艤航而往觀焉詰航之主人曰公治軒於第而名
以航吾¶未暇論也昔之人藏舟於壑可謂固矣半夜有
負而去者矧公¶之航於此焉艤欲人不負之去得乎曰
彼之舟藏矣而不艤焉¶是以人得負而去也我之航則
固艤矣又孰得負而去也吾見¶江湖之上洲渚之側舟
<pb:KR4e0024_WYG_001-25b>
之泊者非不艤也揚沙㧞木之風卒然¶而起蹴天沃日
之濤汹然而作蛟龍黿鼉之恠駭然而觸卒之<md:KR4e0024_SBCK_001-15b>¶摧敗而
傾覆者亦多矣則艤也果足賴乎曰夫艤非徒艤也有¶
其具焉有其地焉艤之而無其具無其地猶不艤也有
其具矣¶而具不美猶不艤也有其地矣而地不善猶不
艤也故善操舟¶者某物以艤必先治之某處可艤必先
審之治其具使無不美¶審其地使無不善然後乃可以
艤此艤之之道也先美其具則¶大患可得而禦雖卒遇
<pb:KR4e0024_WYG_001-26a>
風濤蛟龍之變而不能動又善其地則¶大患可得而避
雖卒有風濤蛟龍之變而不能及風恬浪靜擊¶楫而進
肓風怪雨轉柁而止而豈至於摧敗且傾覆哉天下之¶
險者無過江海而天下之濟險者無過舟航舟航固濟
險之具¶也而世之操舟者恃其可以濟險也逐利而不
知止直前而不¶知戒方其張航順流一日千里自以為
快及乎風與水爭飄蕩¶掀簸而不可禁止也蒼黄而艤
非惟艤之之物素不治而艤之<md:KR4e0024_SBCK_001-16a>¶之地亦素不審維矴取
<pb:KR4e0024_WYG_001-26b>
具於臨時地勢不計乎險易是烏知艤¶之之道哉夫具
有而不美地有而不善則與無地無具何以異¶乎雖欲
極人力之所能為以禦避乎風濤蛟龍之變而不可得¶
至於束手熟視其摧敗傾覆而不可捄故此非艤之失
也艤焉¶而非其道之失也我嘗亂浙河渡揚子浮淮絶
汶泝濟沿漳而¶北遊又自直沽遵海而南歸環顧前後
左右之舟未有具完地¶利而摧敗傾覆者也亦未有具
不完地不利而不摧敗傾覆者¶也夫操舟一艤之間尚
<pb:KR4e0024_WYG_001-27a>
得其道以免於患又況君子之行已而¶身之安危家之
興廢所係焉者可以無道而欲免患乎嗟夫勢¶利權謀
之可以渉世不猶舟航之可以渉險乎人之倚勢利權¶
謀而趍世不猶操舟者之恃舟航以濟險乎世道之險
甚於江¶海富貴之禍甚於風濤蛟龍恃舟航而渉險者
其舟危倚勢利<md:KR4e0024_SBCK_001-16b>¶權謀以趍世者其身不危哉奈何世之
君子貪得而無厭冒進¶而不顧也觸罪罟踏危機首領
膏於斧鑕妻子翦為俘囚將誰¶咎乎將誰咎乎故我之
<pb:KR4e0024_WYG_001-27b>
仕也于彼之所倚者畏之如虎狼逺之¶如仇讎奉身而
退仁義為之樓櫓詩書為之棹楫道徳為之維忠¶信為
之矴進則游乎學之海止則泊乎聖之涯今也年踰五
十¶荐更世變身之不辱而祖宗之無忝非敢自以為能
庶㡬寡過¶焉耳矣則固艤之力也休吾身於斯軒强吾
軒以斯名因物理¶之察察者以圖終而訓後則亦安而
不忘危之志也而客又何¶怪焉客不能詰逡巡而退余
時在坐獲聞其辨以其言之足以¶有警也於是録之航
<pb:KR4e0024_WYG_001-28a>
之主人名泳字仲潜浦江人世所謂義門¶鄭氏也¶
　　　名亭辯<md:KR4e0024_SBCK_001-17a>¶義烏酥谿之上胡君伯器之家在焉伯器臨流作亭旁
植美竹¶浮光靜影上下映帶不知塵寰之接壤也因名
其亭曰水竹洞¶天客或難之曰何哉君之名亭也洞天
者真仙之館而亭為讌¶遊之所以燕遊之所方之真仙
之舘可乎夫古人之名亭尚其¶人者有之即其地者有
之以其物者有之寓其意者有之未有¶無其實而冒其
<pb:KR4e0024_WYG_001-28b>
名者也今以洞天名亭尚其人乎即其地乎以¶其物乎
寓其意乎借曰取其勝槩似之云乎則初非穹巖邃壑¶
之奥區無有驚心駭目之瓌觀不必梯危縋險犯蟲蛇
貙虎之¶不測斯可闖其境若三十六洞天者名雖美於
亭何有焉伯器¶以告空同子空同子曰名亭者非非也
難者非也往應之曰若¶以為洞天必在幽遐峻絶之域
乎則穂石羊角華葢咸宻邇闤¶闠地之廣袤不過尋丈
未嘗凌風雨而薄星辰也若以為必真<md:KR4e0024_SBCK_001-17b>¶仙之所栖止而
<pb:KR4e0024_WYG_001-29a>
後謂洞天乎則安期羡門赤松洪厓固嘗混迹¶庸衆周
流濁世無乎不在非必專名山以為窟宅也今吾酥谿¶
泉深而土沃民皆安於畊鑿俗樸淳而有古風又際時
休明盜¶賊屏息物無癘疵而吾之亭據山溪之要㑹風
氣之緜宻水竹¶之清華禽魚之下上飛泳夐焉如在世
外行道之人觸塵埃冒¶風日沿溪流度阡陌廻望榱桷
於蒼翠之表將以為何地然則¶吾亭之在谿上不猶洞
天之在穹壤間乎名以洞天奚為而不¶可也賢大夫士
<pb:KR4e0024_WYG_001-29b>
東西行過吾門而吾延之亭上與之寓情耳目¶之樂抗
思坌&KR0381;之外講論繕性禔身之學内王外伯之畧其人¶
往往山澤之臞列仙之儒莫不充乎自足泊乎無求浩
乎不為¶外物所奪然則吾終日相與羣居不猶真仙之
與居乎名以洞¶天奚為而不可難者如曰子之言辨矣
抑古之人有諸則又應<md:KR4e0024_SBCK_001-18a>¶之曰有之宋程公闢之知福州
也得閩山嶔崟之際作亭於其¶處以其山川之勝登覽
之觀可比于道家所謂蓬萊方丈瀛洲¶之山於是名之
<pb:KR4e0024_WYG_001-30a>
曰道山之亭吾之名亭與程之名亭固無以異¶也道山
之名不見非於君子則洞天之名又孰得而非之哉客¶
果不能難焉伯器乃求空同子次第以為名亭辯而嵌
諸壁¶
　　　望雲亭志¶
余游南鴈蕩次于平陽間過余可立可立坐予亭上目
其楣間¶榜曰望雲余咲謂可立曰子日夜持籌與商賈
較錙銖于市區¶亦暇望雲若余也耶余嘗登仙壇時積
<pb:KR4e0024_WYG_001-30b>
雨方霽見山氣與澤氣¶有若萬竈煙升自山腹少焉上
薄于天彌漫充斥類物得兜綿¶覆冒者而隙處杉松櫧
檜栝柏不翅小草見雪中俄大風海上¶來力與之搏翕
霍動盪若鎔銀若流汞久而不勝也遂劃&KR2030;<md:KR4e0024_SBCK_001-18b>¶解剥鷺若
鶴若裂帛若東西散去㸌然日出虹光上燭林彩掩¶映
紅駭翠霏又類補僧伽黎衣竒哉觀也余躊躇凝望不
能去¶自是新雨後輙登而望焉子于雲也亦暇若余之
望而亦同余¶之所見否歟可立曰先生之望適意也吾
<pb:KR4e0024_WYG_001-31a>
之望寓意也葢吾南¶昌人上距宋豫章太守孝頃十二
世而翰林直學士驤則六世¶祖也朝廷以吾粗知讀書
見謂儒者召至京師授以¶征商之職而以去年秋至於
此顧吾母在南昌今年六十有三¶矣髙年不樂就養逺
方迎致不可也歸侍不獲也定省之久曠¶思慕有不可
勝言者引領而望焉吾親不可見所可見者親舍¶上之
雲耳雲也朝夕巻舒於吾親舍上而吾曾不如以故望
而¶感焉雲也飛揚晻靄而吾親舍其下吾見雲猶見吾親
<pb:KR4e0024_WYG_001-31b>
以故望¶而慰焉足感而又足慰也以故朝而望焉暮而
望焉乃若先生<md:KR4e0024_SBCK_001-19a>¶之適吾何有焉余聞而歎曰孝哉可立
乎子之望不同於余其¶與登太行而望者夫豈不同乎
固有曠百世而同情若是哉雖¶然子知思而親矣望雲
以自慰矣亦知親之思子而倚門而望¶乎而倚閭而望
乎可不思所以慰之乎將何圖以慰之乎余意¶子之出
仕也而親教忠之訓豈無望子之能官乎亦恪遵於早¶
夜黽勉以舉職而已職舉則能官能官則子職亦脩子
<pb:KR4e0024_WYG_001-32a>
職脩則¶悦親有道悦親有道則雖不在親側而親未有
不喜慰者也而¶子亦足以自慰矣又安用於是雲朝焉
夕焉而望焉也哉可立¶曰先生有以處我矣請揭諸壁
間以時觀省焉作望雲亭志¶
　　　志殺虎¶
余至髙溪之七日有虎夜踰某子甲垣攫其豕豕咿然
作聲甲¶意穿窬也亟舉火燭之不見豕而見虎迹焉黎
明與二弟俱躡<md:KR4e0024_SBCK_001-19b>¶虎迹覓豕行至黄土隴見兩虎叢薄中
<pb:KR4e0024_WYG_001-32b>
呼曰虎在此虎在此鄉¶黨鄰里幸與我共殺之不者不
惟吾豕被其攫諸公家之豕亦¶恐不免不惟豕不免害
且恐及人於是環髙溪一聚壯者操刃¶與挺弱者聲銅
鐵器往助甲虎見衆前且行且咆哮作聲威翼¶以懼衆
衆不為懼益鼓譟環之虎乃躍而起甲之長弟遽揮挺¶
擿虎虎怒爪之其右股被創甲之幼弟奮戉刺之自腢
貫脅一¶虎随斃其一猶咆哮作噬人狀然聲戰慄僅若
牛鳴衆知其無能¶也直前刺之於是兩虎俱斃刳其腹
<pb:KR4e0024_WYG_001-33a>
豕固在也虎於毛蟲中最¶暴戾人聞談虎且猶膽悼畏
之而況敢攖之乎使其據深山大¶谷雖日攫麋鹿雉兎
以自肥孰得而斃之哉顧恃其暴戾縱逐¶逐之欲入墟
市攫人畜而弗忌得一豕竟殞其命悲夫世之人¶自謂
威權足賴而貪欲無顧忌者其亦知所鑒也乎方甲行
覓<md:KR4e0024_SBCK_001-20a>¶豕惟二弟從率先衆人刺虎亦惟二弟詩言外禦其
侮必兄弟¶豈不信矣哉甲䘮其豕既而斃兩虎誠若快
意者然為酒食以¶勞鄉黨鄰里費抑亦夥矣一弟又㡬
<pb:KR4e0024_WYG_001-33b>
不脫於虎口持虎皮上送¶官人莫不謂其得厚賞以其
皮之傷也牽於吏議迄弗之賞然¶則出死力捐家貲以
除暴虐者上功幙府而欲文法吏無吹毛¶求疵而欲沾
賞典矧可得乎矧可得乎¶
　　　廣原芝¶
金華陳如圭甫塟其母於蘭谿豹山之明年墓下産芝
一莖其¶色赤而紫其髙可尺許其葢輪囷五重與今畵
家所繪紅女所¶繡金銀玉石器皿所追琢者絶相似而
<pb:KR4e0024_WYG_001-34a>
光彩&KR0177;然過之如圭甫¶自以為得天瑞焉采而藏諸家
且十餘年矣其生色猶津津然¶也長山胡先生過而見
之知其為禎祥無疑也乃為作原芝而<md:KR4e0024_SBCK_001-20b>¶如圭甫顧以未
得余言為慊而請焉按易書春秋皆不言芝詩¶三百篇
於草木之名最悉亦無有所謂芝者爾雅釋草曰菌芝¶
芝之名始見於此楚屈原作九歌其山鬼章曰采三秀
兮山間¶王逸注三秀者芝草也他如抱朴子所載有參
成木渠建實等¶名段成式酉陽雜俎所載又有夜光隠
<pb:KR4e0024_WYG_001-34b>
辰鳳腦白符威徳等名¶則芝之類葢非一矣漢四皓采
芝於商山歌曰&KR0177;&KR0177;紫芝可以¶療饑稽諸本草芝有青
赤黄白黑紫六色而歌獨以紫為言豈¶紫者獨可服食
與然當時但取以療饑耳初未嘗以為瑞也武¶帝元封
中甘泉齋房生芝九莖帝為下詔赦天下既又作芝房¶
之歌以薦於郊廟則始以為瑞矣自是後世有天下者
莫不祖¶而效焉於是有瑶光得則元芝出王者仁徳尊
有道親耆老則¶有是應之說興矣則以之為瑞豈一日
<pb:KR4e0024_WYG_001-35a>
哉抑栁宗元嘗云槁壤<md:KR4e0024_SBCK_001-21a>¶猶能蒸出芝菌則芝與菌本一
而己大抵無有根苗初非播種¶不假培植不資灌溉皆
非人力所致而出於薰蒸但太和所蒸¶則為芝隂濕所
蒸則為菌菌常有而芝不常有不常有而間有¶焉則謂
之瑞可也出於國都若甘泉函徳定禮大同夀昌之所¶
産是為有國之瑞生於民間若李興祖墓趙清獻倚廬
李清恵¶家廟陳時舉齋閣與夫近代呉全節寢室之所
産則謂之家之¶瑞可也今藏于如圭之家者果類古何
<pb:KR4e0024_WYG_001-35b>
等芝則不敢臆決而¶其色與本草所言固無異不謂之
瑞可乎善言天者必有徵於¶人是芝之産也不於其家
而於其墓則謂之孝感所致也亦可¶余雖未獲快覩長
山先生豈欺我哉又奚必目其竒形詭狀始¶信其為禎
祥也作廣原芝¶
　　　太素原<md:KR4e0024_SBCK_001-21b>¶絲之潔或涅之可謂太素乎曰不可玉之樸或斵之可
謂太素¶乎曰不可物莫質於疏幕越席味莫真於𤣥酒
<pb:KR4e0024_WYG_001-36a>
大羮音莫淡於¶蕢桴土鼓惟其淡也真也質也是以純
而不雜也純而不雜此¶之謂素而太素云者則極其純
而其不雜無以加之之謂也潔¶絲而湼焉樸玉而斵焉
謂之素且猶不可而況可謂太素乎是¶故疏幕越席而
施之以文繡緣餙則非復質矣𤣥酒大羮而和¶之以麴
糵鹽梅則非復真矣蕢桴土鼓而節之以聲音律吕則¶
非復淡矣何也猶絲之湼也猶玉之斵也雜而不純也
夫文繡¶緣飾足以壞質麴糵鹽梅足以損真聲音律吕
<pb:KR4e0024_WYG_001-36b>
足以亂淡孰謂¶夫人五色耀目而悅之五聲盈耳而樂
之五味適口而耆之而¶不失其赤子之心乎而況戕賊
斵䘮之者有甚於彩色音聲臭¶味者乎於戲人之所以
為人以其有赤子之心也赤子之心天地<md:KR4e0024_SBCK_001-22a>¶之心也一偽
弗萌萬善咸備未有不純焉者也而汨沒於利欲¶流轉
而忘返奈之何其不雜也葢人之生不能無欲而可欲
之¶物又交乎前惟上智之人能不為其役焉中智而降
不為其所¶役者㡬希夫役於物則將窮其智以求所欲
<pb:KR4e0024_WYG_001-37a>
盡其力以爭所欲¶茍慊其欲則雖處汚穢混濁而不辭
行恌巧徂詐而不恥其性¶有不鑿乎其心有不失乎尚
何去羣惡全萬善居太素之域之¶望乎處山林者多愿
慤敦樸無他焉不見外物也處市井者多¶矯偽詭譎無
他焉物引之也由是言之士之出於無懷氏葛天¶氏華
胥氏之世者夫安得不質如疏幕越席乎不真如𤣥酒
大¶羮乎不淡如蕢桴土鼓乎不潔如不湼之絲乎不樸
如不斵之¶玉乎無他茹毛飲血而口不役於味也衣鳥
<pb:KR4e0024_WYG_001-37b>
獸之皮而目不役¶於色也擊壤鼓腹而耳不役於聲也
巢居穴處而形不役於安<md:KR4e0024_SBCK_001-22b>¶佚也不識不知而神不役於
好惡也其性不鑿而其心不失也¶此其所以熈熈乎皥
皥乎渾渾乎其太素而後世之人所以不¶及也然則生
今之世欲返古之風亦惟去其欲而已矣無作好¶無作
惡無偏黨素之門也惟精惟一執中素之方也若顔子
之¶三月不違素之効也若文王之徳之純素之至也如
是而失其¶赤子之心吾未之信也使夫人皆不失赤子
<pb:KR4e0024_WYG_001-38a>
之心而民徳不厚¶士習不淳風俗不美吾未之信也而
不熈熈不皥皥不渾渾不¶太古若者吾未之信也浦江
趙思復傷雅道之䘮而衆為是醨¶也思追華胥氏葛天
氏無懷氏而從之自號太素生而質諸余¶思復儒家者
流余故不欲從囂囂生之後摭老莊之似瀆告之¶作太
素原以贈¶
　　　沖靜篇<md:KR4e0024_SBCK_001-23a>¶曩余遇隠者金華山中方誦嵇康詩曰沖靜得自然榮
<pb:KR4e0024_WYG_001-38b>
華何足¶為余問何以則沖靜隠者曰天地之道沖靜而
已矣得天地之¶委和以生得天地之委𠂻以靈者人也
其有不沖靜乎沖者不¶能不沖靜者不能不靜則亦自
内出者滑之自外入者鐃之耳¶出自内者喜也怒也欲
也惡也憂也樂也之六者伐沖之斧也¶入自外者得也
喪也利也害也榮也辱也之六者汨靜之泥也¶之十二
者不出不入不入不出則不滑不鐃不滑不鐃則沖者¶
未有不沖者也靜者未有不靜者也而非知道者不能
<pb:KR4e0024_WYG_001-39a>
也知道¶則安乎命任乎真以其安乎命也故榮辱利害
得䘮雖極萬變¶而視之泊然不知孰為得也孰為䘮也
孰為利也孰為害也孰¶為榮也孰為辱也以其任乎真
也故得而不喜也䘮而不憂也¶利而不欲也害而不惡
也榮而不樂也辱而不怒也古之人之<md:KR4e0024_SBCK_001-23b>¶遊心於淡合氣
於漠槩出於此而已矣惟沖故淡惟靜故漠淡¶故與物
皆春漠故與物俱息夫是之謂得乎自然知之者盖鮮¶
矣而況於蹈之乎斯言也余識之久矣來平陽識張君
<pb:KR4e0024_WYG_001-39b>
子玉子¶玉年埀六十鬚髪郁然愉愉乎其容也津津乎
其色也揚揚乎¶其志也休休乎其不知老之至也怪而
問之曰子玉非有華構¶以居也非有膏粱以食也非有
文繡以衣也而休休乎而揚揚¶乎而津津乎而愉愉乎
意殆有道乎不然則何以能若是也子¶玉謝曰吾何道
之有思夫大塊賦我以命也猶其賦我以形也¶長短肥
瘠妍&KR1126;黔晳非所謂形乎休咎通塞成敗脩短非所謂¶
命乎命稟於生之初一定而不可易不猶形禀於生之
<pb:KR4e0024_WYG_001-40a>
初一成¶而不可更乎則吾百歳之中貧與富也貴與賤
也休與戚也吾¶何容心哉何所用吾智力哉何逃于大
塊哉奚必敝吾精神勞<md:KR4e0024_SBCK_001-24a>¶吾肢體利之是殉而名之是騖
於朝莫間哉窮居野處而吾樂¶焉桑樞甕牖而吾安焉
布衣韋帶而吾適焉飯糗羮藿而吾甘¶焉則吾何為而
不休休而不揚揚而不津津而不愉愉而又何¶道之有
余乃始知子玉唯無慕乎外故無營于時無營于時故¶
無礙于物無礙于物故無動于中雖不敢自謂知道其
<pb:KR4e0024_WYG_001-40b>
㡬于知¶道之為乎而子玉即燕息之所求記于余余愛
重其為人乃為¶誦隠者之言焉因其所言而求其所未
言則於道也㡬㡬矣¶
　
　
　
　
　蘇平仲文集巻一
<md:KR4e0024_SBCK_001-24b>¶
<md:KR4e0024_SBCK_002-1a>¶
<pb:KR4e0024_WYG_002-1a>
欽定四庫全書
　蘇平仲文集巻二¶　　　　明　蘇伯衡　撰
　　雜著¶
　　　分野論¶
分野之說其傳也逺而周禮春秋傳始詳焉春官保章
氏以星¶土辨九州之地所封封域皆有分星以觀妖祥
左氏内傳曰參¶為晉星商主大火外傳曰歳星所在則
我有周之分野也此分¶野之說見於周禮春秋傳然也
<pb:KR4e0024_WYG_002-1b>
至漢地理志言分野乃為始詳¶宻謂秦為東井輿鬼之
分野魏為觜觹參之分野周為栁七星¶張韓為角亢氐
趙為昴畢燕為尾箕齊為危虛魯為奎婁宋¶為房心衞
為營室東壁楚為軫翼呉為斗越為牽牛婺女而鄭¶康
成則謂堪輿雖有郡國所入度非古數也今其分可言
者十¶二次之分也星紀呉越也𤣥枵齊也娵訾衛也降
婁魯也大梁<md:KR4e0024_SBCK_002-1b>¶趙也實沈晉也鶉首秦也鶉火周也鶉尾
楚也夀星鄭也大火¶宋也析木燕也觀乎左氏謂熒惑
<pb:KR4e0024_WYG_002-2a>
守心宋景禳其咎實沈為祟¶晉侯受其殃鄭氏謂分野
之妖祥主用客星彗孛之氣以為象¶則驗災祥於星土
其法葢古有之不可誣也然而呉越之地南¶而星紀則
在丑齊之地東而𤣥枵則在子魯之地亦東而降婁¶則
在戍東西南北往往相反而不相配是則誠為可疑者
杜預¶等注既莫能詳而鄭氏則謂國中之封域於星則
有分焉其書¶亡矣夫有其書而既亡此後人所以求其
説而不得自漢以下¶星官史家參之以度數毫分縷析
<pb:KR4e0024_WYG_002-2b>
各極其至而十二次分野相¶配之理卒莫有明言之者
嗟乎夫豈不以不足言而不言之歟¶唐天文志浮圖一
行皆以河漢為言固已疎遠及賈公彦軰乃¶援古昔受
封之日歳星所在之辰其國屬焉以為證若然則三<md:KR4e0024_SBCK_002-2a>¶代
之分野皆當不同而列國所屬亦必有不同焉者矣嘗試
論之¶分野視分星古不謂地也地有彼此之不齊而分
野在天則一¶定而不易以彼此不齊之地必欲求配於
在天十二次整然之¶分野其説之難通也固宜葢天有
<pb:KR4e0024_WYG_002-3a>
三垣紫㣲太㣲天市是也紫¶㣲太㣲皆將相輔佐之位
而天市下垣則列國星宿之所在其¶星東西二十有二
宋南海燕南東海徐呉越齊中山九河趙魏¶韓楚梁巴
蜀秦周晉河間河中曰分野者指列宿所屬之分而¶言
也鄭氏所謂星土者是也其國在此而星則在彼彼此
各不¶相配而其為象未嘗不相屬非地之在北者其分
野在天亦居¶北地之在南者其分野在天者亦居南也
列國之在天下彼此¶從衡之不齊猶犬牙然而欲以其
<pb:KR4e0024_WYG_002-3b>
地之不齊者求合乎在天之¶分野之整然者彼此之不
相配無足怪者甚者至以天之北極<md:KR4e0024_SBCK_002-2b>¶為天之首其體及
背故有呉北魯東之差其惑甚矣易不云乎¶在天成象
在地成形水火木金土其形在地者也而天有其五¶星
焉所謂象者豈惟五星哉凡物莫不皆然矣故夫齊呉
燕宋¶韓楚周秦魏趙諸國之地地之形也而其星在天
象之謂也地¶有是形則天有是星天有是星則有是名
曰齊呉燕宋韓楚周¶秦魏趙列國者非後世有是名而
<pb:KR4e0024_WYG_002-4a>
舉以為分野之名也何以知¶其然也徵諸東海南海九
河河間河中巴蜀中山有以知之也¶東海南海九河河
間河中巴蜀中山在天皆為列星而東海南¶海九河河
間河中非國中山巴蜀非若諸國之顯也故曰地有¶是
形則天有是星而分野者指列星所屬而言也或曰若
然則¶十二次之說將無所徵歟曰十有二次所以驗天
運之度數日¶躔之次舍此葢古法而歴家之所取證者
也因其度數次舍之<md:KR4e0024_SBCK_002-3a>¶所在而妖祥見焉則其所屬之地
<pb:KR4e0024_WYG_002-4b>
從亦可徵矣抑分野之説豈¶專係於是哉¶
　　　問刑¶
或問曰聖人尚徳不尚刑信歟曰信然則帝舜何為殛
鯀流共¶工放驩兠竄三苗周公何為戮蜚亷殺武庚致
辟管蔡孔子何¶為誅少正卯曰徳其本也刑其末也是
故不得巳而後用刑初¶未嘗以之專造天下也而聖人
至於無已而用刑也必本之以¶欽恤行之以哀矜欽恤
仁也哀矜恕也恕故不喜刻而致深也¶仁故不加之罪
<pb:KR4e0024_WYG_002-5a>
而求其死也是故聖人之刑不徒曰刑而曰義¶刑聖人
之殺不徒曰殺而曰義殺義者宜也在下者非不宜於¶
天理不宜於人情不見刑見殺也在上者非宜於天理
宜於人¶情不刑之殺之也宜於天理人情而後刑之殺
之雖刑之殺之<md:KR4e0024_SBCK_002-3b>¶而無愧焉不宜於天理人情而後見刑
見殺雖見刑見殺而不¶怨焉是故義殺舉而天下莫不
畏威矣義刑施而天下莫不遠¶罪矣帝舜在位所殛竄
流放者鯀共工驩兠三苗而已不聞他¶有所殛竄流放
<pb:KR4e0024_WYG_002-5b>
也周公相周所殺戮致辟者蜚亷武庚管蔡而¶已不聞
他有所殺戮致辟也孔子相魯所誅者少正卯而巳不¶
聞他有所誅也葢徳以刑而輔刑以徳而去此所謂聖
人尚徳¶而不尚刑也不尚刑體天也故曰天齊于民㑭
我一日不尚刑¶保國也故曰式敬爾由獄以長我王國
周道既衰判為十二折¶為七國而刑日非古矣至于秦
而極焉商鞅倡之李斯和之趙¶高從臾之吕政力行之
胡亥成就之有棄灰之刑有偶語之刑¶有腹誹之刑有
<pb:KR4e0024_WYG_002-6a>
督責之刑有相收同坐之刑有見知故縱之刑¶刑人半
於道上而尸積於市成陵自是以來有國家者耳目習<md:KR4e0024_SBCK_002-4a>¶熟謂刑不重奸慝不息也謂刑不重號令不行也謂刑
不重紀¶綱不存也謂刑不重遠近不肅也故雖仁人之
議刑寧過於重¶雖仁君之用刑寧失於重往往以刑而
鼔其勢以刑而作其威¶以刑而濟其怒以刑而繩其下
甚者則以刑為嬉而廟堂之上¶郡邑之間朝夕之所務
無非刑者夫刑故聖人之所不廢也曷¶嘗以專造天下
<pb:KR4e0024_WYG_002-6b>
而後世奈何獨盡心焉喜刻而致深加之罪而¶求其死
其刑其殺果義乎果非義乎果無愧乎果無怨乎曰然¶
則三代以上刑愈省而犯者愈寡三代以下刑愈繁而
犯者愈¶衆何歟曰古之刑用必得其當無罪有罪生死
殊塗人心灼然¶知所好惡則安得不愛重其性命如泰
山也後之刑用不得其¶當有罪無罪同歸于戮人心惽
然莫知所趍舍則安得不輕視¶其死生猶朝暮也是故
人之重性命於泰山而重犯法者由在<md:KR4e0024_SBCK_002-4b>¶上者視之重故
<pb:KR4e0024_WYG_002-7a>
亦自重也人之輕死生於朝暮而輕犯法者由¶在上者
視之輕故亦自輕也夫不此之思而戾戾焉有疾視其¶
臣民之心而惟恐其刑之不勝也前刀鋸而後鼎鑊左
鞭棰而¶右桎梏使無辜之徒駢首接迹以就死豈刑期
無刑之道哉孔¶子曰道之以政齊之以刑民免而無恥
道之以徳齊之以禮有¶恥且格則人之善惡顧所以道
之者何如耳又安用多殺為且¶牛羊犬彘雞豚魚鼈人
資焉以養生者也其於人也異類聖人¶之殺之猶有所
<pb:KR4e0024_WYG_002-7b>
不忍也而用之必以禮焉殺之必以時焉何至¶為民父
母視其同類曾牛羊犬彘雞豚魚鼈之不若而忍於旦¶
旦劓之刖之誅之夷之也雖能使人屏氣股慄不能自
必其性¶命而於國脉亦已傷矣獸窮則噬鳥窮則攫況
於人乎或者不¶堪其毒而羣起恣肆以決性命于斯須
不識能盡誅之否也昔<md:KR4e0024_SBCK_002-5a>¶人有云刑以勢行其濫也甚勢
以刑張其亡也速故嬴秦以刑¶懼天下傳國二世成周
刑措不用歴年八百此往事之驗也自¶古有國者其於
<pb:KR4e0024_WYG_002-8a>
社稷之靈長則皆欲同周之歴其於刑之輕用¶則不免
效秦之尤此吾每觀前史未嘗不嘆其何心也曰然則¶
如之何而用刑曰明徳義以訓之謹好尚以儀之旌善
良以勸¶之申命令以敕之而猶有不率不悛者焉於是
擇其尤無賴者¶誅一以儆百是之謂張其勢以徳不以
刑用其刑以義不以勢¶
　　　蘭雪軒銘(幷序/)¶
天台陳庭學給事儀曹雖在繁劇而意度閑雅間則退
<pb:KR4e0024_WYG_002-8b>
休一室¶取詩書而詠歌焉因扁其居曰蘭雪夫生於深
林者蘭也而其¶芳無遠不聞雨于窮冬者雪也而其白
垢莫能滓故聞蘭之芳¶者悠然而心神清挹雪之白者
凜然而毛髮竦人之于蘭未有<md:KR4e0024_SBCK_002-5b>¶不愛之而于雪未有不
畏之者也人之生斯世也行不脩而善¶名無稱節不立
而随俗雅化不足起人之愛慕畏敬殆二物之¶不若矣
大抵善學者往往會萬物之理以為一已之用是故喬¶
梓俯仰觀之而明父子之道棣萼相承見之而得兄弟
<pb:KR4e0024_WYG_002-9a>
之情於¶風激雷厲而相益之義以著于日昳月盈而持
滿之方以寓于¶松柏而識固窮之節于履霜而知防㣲
之戒凡若此者未易以¶殫述也古人之觀物如此則庭
學之於蘭雪也夫豈徒哉因其¶請為著銘曰¶
有蘭菲非有雪霙霙伊誰取之以為軒名洵美陳生式
燕以安¶匪物之玩惟徳是觀莫馨匪蘭莫潔匪雪馨故
不泯潔故不湼¶不泯不湼君子攸同匪玩乎物徳焉是
崇和順中積英華外溢¶清白自持勢利莫移匪蘭而馨
<pb:KR4e0024_WYG_002-9b>
匪雪而潔君子之風君子之節<md:KR4e0024_SBCK_002-6a>¶　　　全有堂箴¶
監察御史王君元輔以全有名其堂余知其有志於學
也因其¶請為作全有堂箴其辭曰¶
惟人之初出一而已焉及其至也為智為愚為狂為聖
不啻天¶之與淵其何以則然豈不由固有之性能全與
不能全乎於戲¶在我之天其孰能遷之奈何不勉以希
夫聖賢有如斵喪而不¶克奉以周旋則處斯堂猶將局
<pb:KR4e0024_WYG_002-10a>
蹐其將何以無愧於兩者之間也¶
　　　桂衡孟平字箴¶
人之取則者三尺之衡權之設也有前有却物之懸者
有重有¶輕而凡銖兩斤鈞惟于衡焉是徵寡則低多則
昻不低不昻斯¶得其平夫然後民情以服莫之敢欺亦
莫之敢爭而衡之所以¶平則由其無物我之情斯衡也
猶出於人之經營若夫人之具<md:KR4e0024_SBCK_002-6b>¶手足形也盖有自然之
衡與形俱生故曰天生烝民有物有則¶又曰天之經地
<pb:KR4e0024_WYG_002-10b>
之義民之行惟人日用之間雖不能無情而能¶若斯衡
之不用其情自一言一動以至于造次顛沛惟王道之¶
攸行惟天君之是聽浩乎其無適莫也泊乎其無將迎
也蕩乎¶其無偏黨也澹乎其無愛憎也漠乎其不作聰
明也則事變之¶錯出於吾前者雖轇轕而縱横吾之視
聽何至不免于熒吾之¶酬酢何患不得其正而吾之于
踐形也庶㡬其有逕庭矣惟平¶惟衡我字我名天之與
我者恒恐弗克奉承而蚤夜以兢兢爾¶名爾字罔弗與
<pb:KR4e0024_WYG_002-11a>
余京余將致愛助之誠夫安得不以父師之訓¶我者為
爾之丁寧¶
　　表文¶
　　　代翰林院勸進表<md:KR4e0024_SBCK_002-7a>¶伏以纉百王之正統莫大乎宅尊得萬國之驩心宜先
於建極¶葢惟體元而居正斯足應天而順人是以髙帝
開基甫四載而¶即位于汜水世祖興復僅一年而踐祚
于鄗南雖遠略之不遑¶而丕稱之是講義有攸當道在
<pb:KR4e0024_WYG_002-11b>
随時(中謝/)欽惟¶躬膺歴數之歸徳合乾坤之大𤣥符顓
握江左首平黃鉞再麾¶潯陽遄定僣偽兼收于漢孽提
封奄奠於樊襄來享來庭南交¶廣西隴蜀于壃于理左
濠泗右河淮含齒食毛者咸懷傒戴阻¶兵恃險者悉就
誅擒推聖人兼愛之心委上將專征之任義旗¶所指郡
帥之内附肩摩仁聞所孚連城之欵降踵至葢師出以¶
律而民遂其生斯不戰而屈人故大悅而歸巳今則士
誠梟首¶于闕下會稽通籍于域中弓矢永櫜輿圖載闢
<pb:KR4e0024_WYG_002-12a>
此皆二儀¶恊賛以申保佑之休百神効靈以開混一之
運豐功盛烈之著<md:KR4e0024_SBCK_002-7b>¶揆諸二帝則已多大寶鴻名之膺質
諸兩漢則已晚是雖聖明¶謙讓之節夫豈幽顯仰望之
情臣念眷命不可久違謳歌難以¶固拒輙陳愚懇冒瀆
宸嚴伏望仰體天心俯從人欲特頒¶明詔俾擇良辰講
其禮而正其名以其徳而居其位則郊廟社¶稷萬靈永
有所主華夏蠻貊億載得以承事¶
　　　國子學賀登極表
<pb:KR4e0024_WYG_002-12b>
寶歴在躬應千齡之上聖瑶圖啟運得百姓之驩心¶臨
御云初謳歌為盛(中賀/)欽惟聰明天縱剛徤日新仗尺
劒以定¶群雄道符漢祖歴一紀而成大業功邁唐宗陶
匏繭栗以藏祀¶而上帝時歆詩書禮樂以造士而下民
祗若風行雷動敷治象¶於多方春育海涵播仁聲於庶
類仰正統之誕紹知景命之永¶延凡在生成罔不慶賴
臣等獲觀鉅典幸際昌期車同軌書同<md:KR4e0024_SBCK_002-8a>¶文行同倫致治
恭陳於善頌黨有庠術有序國有學敷言願賛¶於成能
<pb:KR4e0024_WYG_002-13a>
　　　代翰林院賀登極表¶
皇穹埀佑誕錫貞符¶哲后挺生丕承正統中外永頼臣
庶均驩(中賀/)欽惟匹馬渡江六¶龍御極大明建國八綖
咸囿於照臨洪武紀元九域同歸於¶戡定於昭駿烈有
赫鴻猷臣等仰沐恩波叨居翰苑雲從龍風從¶虎幸逢
千載之昌期河出圖洛出書願啟萬年之文運¶
　　　中書省賀平杭湖秀越表¶
伏以近悅遠來率土歸¶聖人之徳南征北伐無敵為王
<pb:KR4e0024_WYG_002-13b>
者之師適瞻齊斧之特班遄見¶捷書之洊至羣情胥慶
一統維期(中賀/)臣聞高帝開基載興齊楚<md:KR4e0024_SBCK_002-8b>¶之役太宗啟
運復加充竇之誅夫欲和衆而安民則必兼弱而¶攻昧
事非得己兵不留行兹伏遇¶皇帝陛下智勇自天聰眀
冠世廓清區宇畨禺衣被乎恩光循¶撫遐荒&KR0526;道上供
其方物顧兹浙右尚阻華風爰致斯赫之威¶用副傒蘇
之望收海陽以遏其衝要定秦郵以擣其腹心濠梁¶泗
水舉若摧枯臨淮夀春取如拾芥計益窮而負固地逾
<pb:KR4e0024_WYG_002-14a>
戚而¶偷生宸慮彌切於解懸戎車遂勤於再駕勢成犄
角人效智¶能引翎義旗親黨之投戈恐後允懷仁䎹謀
臣之稽顙爭先苕¶霅首平呉松繼下齒錢唐於郡縣登
會稽於版圖崑山傳檄而¶從距牙斯拔檇李攄誠而附
蕃屏悉空叛將就磔於藁街禁旅¶環攻其外郭兹雖天
眷實出廟謨殱厥渠魁佇看虞之不臘綏¶其士女幸覩
堯之授時臣等叨列星垣獲觀露布煙火萬里式<md:KR4e0024_SBCK_002-9a>¶歌神
武之功干羽兩階永底文明之治
<pb:KR4e0024_WYG_002-14b>
　　　代秦王府官謝表¶
伏以誕膺景命開車書一統之基衆建懿親為宗社萬
年之計¶兹肇開於土字遂董正於官寮(中謝/)臣歴觀夏
商以及周漢方其¶授茅土於子弟孰不任忠良為股肱
葢凡前後左右之人罔非¶吉士則得脩齊平治之術斯
為令王今¶神聖之膺圖仰皇王而取則方立經陳紀之
始為宗子維城之¶䂓況秦國四封奄有關内而形勢百
二在其域中府署之開傅¶相之設固將藩屏¶帝室豈惟
<pb:KR4e0024_WYG_002-15a>
保祐王躬宜得重臣以申器使臣等經文緯武才不¶及
於曹參博古通今學有慙於賈誼夫何僥倖乃辱甄收
兹盖¶伏遇覆載等乎乾坤將曲成於庶物高明齊乎日
月靡求備於<md:KR4e0024_SBCK_002-9b>¶一人斯朽鈍之㣲踪亦叨塵於華選臣敢
不䖍恭夙夜茍非唐¶堯虞舜之道焉敢陳祗遹訓謨罔
俾河間東平之賢專其美¶
　　諡冊文¶
　　　懿祖諡冊文(代陶安學士作/)
<pb:KR4e0024_WYG_002-15b>
維洪武元年歳次戊申正月壬申朔越四日乙亥¶孝曾
孫嗣皇帝臣再拜稽首上言伏以創業開基孝宜先於
追¶遠祖功宗徳禮莫大於正名葢由積善而累仁是致
以家而¶為國考文於古進諡在今伏惟皇曾祖考府君
性賦慈仁志¶存謹厚克勤克儉脩身永念於貽謀無黨
無偏履道毎期於埀¶裕昔陶唐上崇於少皥而周武追
王於古公思水木之有本源¶履霜露而懷&KR0502;惕謂多儀
備物未足盡於孝心惟顯號鴻名乃¶克符於禮典作廟
<pb:KR4e0024_WYG_002-16a>
有奕鏤玉惟榮謹奉册寶上尊號曰<md:KR4e0024_SBCK_002-10a>¶恒皇帝廟號懿祖
陟降有臨神明如在繼志述事敢云有道¶之曾孫啟土
建邦永賴在天之列祖謹言¶
　　　懿祖妣諡册文¶
維洪武元年歳次戊申正月壬申朔越四日乙亥¶孝曾
孫嗣皇帝臣再拜稽首上言伏以人之大倫正始必由
於¶内治國之盛典報本莫大於尊親惟今日之光華皆
重闈之積¶累嚴脩祼享敬上徽稱伏惟皇曾祖妣坤道
<pb:KR4e0024_WYG_002-16b>
順承壼儀雍¶穆儉遵澣濯徳音夙著於宗姻禮備温恭
慶系逺延於孫子實¶由中助丕顯前聞惟種徳於百年
之先故食報於數世之後遂¶令眇質獲履至尊爰考蒨
章式崇諡册謹奉册寶上尊號曰¶恒皇后誕受帝祉永
膺令名重翟褘衣莫遂生榮之願關雎麟¶趾尚祈隂相
之功謹言<md:KR4e0024_SBCK_002-10b>¶　　制誥¶
　　　代詹學士封靖西王制
<pb:KR4e0024_WYG_002-17a>
朕惟竇融保五郡而事漢式彰推載之忱李勣舉十州
以歸唐¶益著忠貞之節在當時之寵遇越常典以褒嘉
眷爾外藩忠於¶内附為績既懋其報宜豐具位某曩在
北朝屬為近戚任維城¶之重寄乃胙土於遐陬撫御合
宜官府各脩其職業恩威並著¶部落咸頼以安全兹朕
誕開鴻業之初惟爾灼知歴數之在審¶於去就率先遣
使而來庭籍其土疆不待興師以及境知同馬¶援之識
真主義等箕子之歸成周是用頒新命以示恩仍舊封
<pb:KR4e0024_WYG_002-17b>
而授任庶使守其祭祀豈惟保兹民人於戲錫爵疏封
不忘誠¶服之意柔遠能邇實切寵綏之心尚思對揚益
崇忠藎可授光¶禄大夫靖西王仍給金印俾其子孫世
世承襲<md:KR4e0024_SBCK_002-11a>¶　　　梅思禮授大都府副使制¶
建庶官以臨萬國任莫重於本兵掌邦政而統六師選
必先於¶碩輔具官梅思禮材資驍勇器量雄深胸襟韜
略之竒被服詩¶書之雅早登華貫作鎮藩翰保境安民
<pb:KR4e0024_WYG_002-18a>
待四方之底定提疆籍¶户爰一旦而來歸明炳㡬先忠
於内附葢去留灼知乎天命肆¶危疑克斷以人謀辭項
從劉知同曲逆舍囂去述識擬伏波凡¶我師徒束兵而
下淮甸暨其士女按堵有如㤗山靖言思之厥¶功懋矣
是用擢居宥宻俾賛樞機匪彰効順之勤式示輸誠之¶
勸於戲立非常之功則有非常之賞既肇錫以殊恩奮
國士之¶報以酬國士之知益圖収於顯效可授¶
　　　潘興祖授飛熊衞指揮使誥
<pb:KR4e0024_WYG_002-18b>
環衞之司實居左右勲舊是任用表勤勞具官某直而
能容剛<md:KR4e0024_SBCK_002-11b>¶而不撓方渡江之伊始即杖策而來歸奮前驅
而擢彼南征列¶中堅而保兹東土奔走禦侮葢無戰而
不從艱難備嘗斯有功¶而必録戎旃再典奬命荐膺綽
有休聲既克副於望實誕加峻¶秩庶足展其威名督騎
士總材官任良重矣訓武經申兵法爾¶其勉之可授¶
　　　王弼授驍騎衛同知指揮誥¶
社稷之守必在於爪牙拱扈之臣視之猶心膂克兹膺
<pb:KR4e0024_WYG_002-19a>
選實難¶其人具官王弼沉靜可嘉果敢無敵始列右廣
繼長千夫屬櫜¶鞬而率先戎行時將十載聞鼔鼙而克
勤乃事勇冠一軍儋爵¶之恩愈隆汗馬之勞益著迨兹
升擢彌切倚毗帶礪山河朕不¶遺於故舊功銘竹帛爾
式克於欽承可授¶
　　頌賛<md:KR4e0024_SBCK_002-12a>¶　　　節婦黄氏旌門頌(并序/)¶
姑蘇呉縣之閶門里有旌門焉朝廷所以寵褒姚節婦
<pb:KR4e0024_WYG_002-19b>
者也節¶婦姓黄氏名妙清歸姚氏為諱榮之妻生男女
各一人而榮以¶病卒榮卒時節婦年二十有九子文聰
纔二歳貧甚力紡績以¶俯育或勸其更嫁節婦曰夫死
不嫁婦人之常況有子可從何¶為而更嫁此足一移我
則匪人不聽後十二年張士誠入據姑¶蘇亂兵掠文聰
以去數從人問消息比二年不聞問或曰異日¶者有子
可無更嫁也今子俘矣無論死藉令生歸亦不可望不¶
嫁將焉恃乎節婦曰我豈以子存子亡為去留者哉終
<pb:KR4e0024_WYG_002-20a>
不聽又¶四年文聰始脱身來歸節婦驚喜且泣曰姚氏
有後矣我死亦¶無憾後八年里𦒿列其狀上于縣若府
監察御史為詧實以聞¶制下旌其門為節婦之門則洪
武七年春三月也今節婦&KR0276;居<md:KR4e0024_SBCK_002-12b>¶且三十四年年巳六十
有三文聰懼無以侈上賜而昭示罔¶極聞伯衡嘗簉屬
太史氏介朱恪即金華山中求書其事勒諸¶樂石伯衡
惟唐虞三代之世其教既明其化既成其民俗之美¶至
於比屋可封當是之時旌其門閭表厥宅里猶不敢緩
<pb:KR4e0024_WYG_002-20b>
然則¶所謂樹之風聲使民益勸於善雖唐虞三代之聖
人猶不能不¶以之為務也況當世降俗漓之後有天下
者不善其善以為勸¶奚可哉皇帝受天景命君臨萬邦
凡有係於風化者輙¶加表異盖以此也而姚榮妻黄以
貞節著聞䝉被寵褒如此是¶猶唐虞三代之民加唐虞
三代之令典矣遠近聞之其誰不感¶慕而興起此所謂
賞一而勸百者也不其休哉不其休哉夫推¶明聖意而
播諸聲詩者史氏之職也因不辭而為之頌頌曰
<pb:KR4e0024_WYG_002-21a>
天眷聖神民君民師匪曰治民亦欲廸之聖神奉天式
和<md:KR4e0024_SBCK_002-13a>¶民則隂握化權作新萬國褒嘉節義錫以旌書風行
而表孰不¶犇趨非有舘鎋自率規矩四維既張五倫攸
敘呉縣有婦姚妻¶氏黄年二十九良人遽亡儲無儋石
室若懸罄母子煢煢相依¶為命霜風凄其落月照帷間
關機杼影與形随人或憐之勸之¶他適胡乃茹荼有薺
如蜜慷慨自誓辭與涕俱何以人焉而犬¶彘如我不即
死我志靡他我下從夫我子如何子未成童掠於¶亂兵
<pb:KR4e0024_WYG_002-21b>
倚閭而望寒暑再更僉曰已矣安知非死無子焉恃不
嫁¶奚俟婦曰咈哉何言之卑我志可易太山可隳太山
可隳我志¶不易仰天一慟血淚雨集時既寧謐子亦生
還雖無甘㫖志養¶攸全郡守御史交謂宜褒乃具封章
乃請於朝乃被綸音旌¶其閭里苦節之報庶其在是昔
視其門門則以席今過其門門¶有綽楔楔楔巍巍龍光
有耀匪爾之私俾世視俲嗟臣事君猶<md:KR4e0024_SBCK_002-13b>¶婦從夫凡百在
位曷鑒曷圖婦道不虧尚稱聖意臣節殫竭¶有不寵異
<pb:KR4e0024_WYG_002-22a>
刻辭堅珉以昭鴻恩以揚清芬以詔後昆¶
　　　何遯山先生賛(并序/)¶
晉城何氏自唐㑹昌中諱晉者避兵來婺其後子孫遂
為婺人¶故吾婺之有何氏與安陽韓氏東莱吕氏實同
其盛衣冠奕世¶蔚為望宗皆所謂能世其家者也而於
我蘇氏代有婚姻之好¶焉有若遯山先生伯衡生晚雖
不獲拜其舄履然其素行清言¶葢嘗聞之矣今觀趙魏
公康里公之書讀祭酒許君之文能無¶重老成人之思
<pb:KR4e0024_WYG_002-22b>
乎不揆未學輙係之以賛賛曰¶
退不絶俗進不同塵易之嘉遯先生其人況問學之該
博經術¶之精純纉令緒於奕世備雅徳於一身仕不擇
禄而全委贄之¶義醫以自詭而推及物之仁用能澤被
乎鄉鄰望重乎搢紳聳<md:KR4e0024_SBCK_002-14a>¶一郡之文獻後百歳而益振慨
宰木其已拱孰儀刑之可親此¶所以想髙風於往日而
嘆我生之不並辰也¶
　　　夢芝軒替(并序/)
<pb:KR4e0024_WYG_002-23a>
華川先生王禕生於至治壬戍十一月十有七日是年
先生大¶父南稜公年七十歳是日則公始生之旦也前
夕公夢芝産于¶所居之軒楣意者有異兆也禕乃生遂
告賀者僉曰先王夢祲¶之法不傳焉請筮之遇離之賁
筮人占之曰離火也文也艮山¶也賁飾也巖巖者而有
蕃草木華采有耀火自下燭芝雖異卉¶伊草之族禕其
以文鳴乎王氏其復興乎芝也其瑞乎故繇曰¶篤實而
輝光以繡于裳人文章也又曰利上行南國之祥飾為
<pb:KR4e0024_WYG_002-23b>
葢其門有伉家乃昌也公既得繇因名其軒曰夢芝所
以志也¶今天子定鼎金陵而先生遂以文學被遇由侍
禮郎三轉而掌<md:KR4e0024_SBCK_002-14b>¶制翰林於是二百八十有八甲子矣然
則南稜公之夢豈非所¶謂有開必先也歟哉里生蘇伯
衡追為之賛賛曰¶
恂恂碩人兮維徳之行匪今則然兮曰自髙曾有種必
穫兮無¶善不徵芝兆于夢兮而明發孝孫以生頭角嶄
然兮喤喤厥聲¶於嗟芝兮又何必乎九莖厥既登崇兮
<pb:KR4e0024_WYG_002-24a>
天下文明猗與休哉兮¶匪家之祥維國之禎¶
　　　宗忠簡公畵像賛¶
公之力足以旋乾而轉坤公之功足以却敵而安夏始
以一言¶能返北斾而南還後以二十四疏不能回南轅
而北駕且留鑰¶之任方切而巧言遽入於帝聰渡河之
志未酬而大星巳殞於¶中夜何人之於公則知媢嫉而
天之於公則不知假借此有志¶之士百世之下所以想
英風而激昻拜遺像而悲吒也<md:KR4e0024_SBCK_002-15a>¶
<pb:KR4e0024_WYG_002-24b>
　　　殿撰王公畵像賛(并序/)¶
公姓王氏其先浮光人自浮光徙閩自閩徙温至公九
世矣公¶宋皇祐賢良儒志先生六世孫也諱益大字居
安累舉進士不¶合於有司開慶中獻平戎十二策擢國
史編校歴三省樞密院¶主事中書門下省録事判大醫
院主管崇道觀丞相陳宜中薦¶授右文殿脩撰徳祐失
國執節不仕以夀終于家其子與仕元¶以樂清縣尹致
仕推恩贈公(闕/)　郎同知瑞安州事江浙提舉¶陳先生
<pb:KR4e0024_WYG_002-25a>
旅實銘公墓額則太常博士栁先生貫篆焉伯衡獲從¶
樂清君之孫淵瞻拜遺像而誦銘文謹摭其槩而述讃
曰¶
有卓其識有壯其猷志欲吞乎戎狄策爰獻於冕旒無
適不宜¶無試不効章交薦於廣堂位歴踐乎華要宋鼎
既移拂袖來歸¶酌東海以樂飲慕西山之採&KR0340;生氣凜
然遺像斯在雖去今已<md:KR4e0024_SBCK_002-15b>¶邈悠可想見其風采¶
　　　虞文靖公真讃(并序/)
<pb:KR4e0024_WYG_002-25b>
故蜀國文靖虞公以碩學雄文際遇文皇帝師表海内
伯衡每¶誦其文未嘗不想見其人兹幸從危翰林素得
公遺像而拜焉¶既命工摹寫遂為之替夫以公之盛徳
豈後生小子所能形容¶而伯衡尤區區如此者盖不勝
夫仰止之私焉耳讃曰¶
生乎閥閱之門奮乎熈洽之辰接羣儒之統緒煥一代
之人文¶終之消揺丘壑時止則止始之雍容臺閣道信
乃信故能使人¶敬之若蓍蔡而於時仰之猶鳳麟想聞
<pb:KR4e0024_WYG_002-26a>
其議論風采外至四夷¶退享乎榮名富貴十有八春曷
不觀此褐衣角巾委蛇如山瀟¶灑絶塵百世之士全徳
之人雖儀刑其已遠凛生氣之如存九¶原儻可作也吾
敢辭執鞭之勤哉<md:KR4e0024_SBCK_002-16a>¶　　　太師韓國公畵像讃¶
堂堂韓公秉國之成鴻業以定經費以盈羣賢以進百
度以貞¶四夷以服品物以亨公初無作孰得而名天實
生之光輔¶大明天下之士睹其儀刑想其風采不謀同
<pb:KR4e0024_WYG_002-26b>
聲曰漢蕭何唐之¶𤣥齡功成而退不伐不矜衮衣朱舄
安享尊榮蒼顔白髪時遊¶大廷其徳日新其福日増天
子萬夀共享太平¶
　　　譚君小像讃¶
堂堂乎果毅之姿卓卓乎雄深之畧其材之竒由生長
湘潭衡¶嶽其功之高以戰鬬甌閩朔漠藹輕裘緩帶之
譽嘗賦詩而横¶槊躬好賢下士之風每哺吐而髪握時
方際乎盛明年未及¶乎矍鑠吾將求之雲臺麟閣君安
<pb:KR4e0024_WYG_002-27a>
得撫松於丘壑也¶
　　　鄭氏三老圖讃(并序/)<md:KR4e0024_SBCK_002-16b>¶曩余見睢陽五老圖於朱澤民所又從故相呉履齋之
孫琳見¶𦒿英圖其人雖不出於一家其生雖不同於一
氣想其以盛徳¶高年參會於一時風采足以竦動朝野
雅望足以敦厚風俗可¶謂一代之盛美矣未嘗不咨嗟
歆羨而慨夫生不並時以為恨¶也今鄭氏兄弟三人伯
陽仲徳髙蹈逺引於山林之中仲舒名¶成身退於倦游
<pb:KR4e0024_WYG_002-27b>
之日而並為一鄉之達尊且其人出於一家其¶生同於
一氣慈愛良悌藹如也視睢陽洛社諸賢名位固不侔¶
而其為一代之盛美殆且過之矣而余也辱與之生同
時居同¶郡且嘗獲望其閭登其堂挹其光儀聆其緒論
此余觀此圖類¶曩時咨嗟歆羨有加焉而又自以為幸
焉抑聞之隆古盛時上¶有聖賢之君則習俗淳厚民多
夀考或上夀或中夀而夭閼者¶無之今伯陽兄弟以埀
白之年集處於麟溪之上雖天也亦惟<md:KR4e0024_SBCK_002-17a>¶國家仁厚之徳
<pb:KR4e0024_WYG_002-28a>
涵煦之澤發祥隤祉其民無異隆古是以鄭氏¶一門而
三老出焉然則三人者優游佚道之中安享子孫之養¶
而為太平之民奚必引年復尸之令行袒割饋酳之禮
加斯為¶䝉上之賜哉矧强健聰眀三人者如一飲食起
居畧不見衰憊¶態其福沛乎未艾也鄉人士君子歳時
陳五豆六豆尊之長之¶於庠序之間觀一家之慶而聖
朝之昌見焉則三老乃邦家之¶光豈止鄭氏之人瑞云
爾哉其圖之也固宜咨嗟歆美之不足¶賛以一辭以配
<pb:KR4e0024_WYG_002-28b>
夀朋之什區區之情有不容已者矣而況仲舒¶重有請
乎讃曰¶
畨畨三老惟鄭之良既多受祉既夀且康亦既競爽望
于一鄉¶以我𦒿年際今盛世時和家給風清日美式相
告語無遠具邇¶仰有松竹俯有泉流可以休息可以詠
游今我不樂亦又何求<md:KR4e0024_SBCK_002-17b>¶伯氏攸居仲氏來趨季從而後
襜如翼如左圖右書其樂愉愉¶人孰無兄人孰無弟食
則同焬處則同宇老而益親疇若鄭氏¶此令兄弟巋然
<pb:KR4e0024_WYG_002-29a>
鼎立自天厚之扶我人極天既厚之又夀考之¶維國之
華匪宗之老曷不觀此雪鬢霜髯威儀秩秩七縣具¶瞻
豈惟七縣一人其憲之¶
　　策題¶
　　　國學公試策題八首¶
問為人君者莫貴於勤莫大於斷莫難於信其臣周文
之日昃¶漢宣之勵精秦皇之程書隋文之傳餐同為能
勤也而或治或¶亂不同焉晉武之平呉憲宗之取蔡符
<pb:KR4e0024_WYG_002-29b>
堅之南伐宋文之北討¶同為能斷也而或興或亡不同
焉秦穆之於孟明漢昭之於霍¶光燕噲之於子之徳宗
之於盧杞同為能信其臣也而或安或<md:KR4e0024_SBCK_002-18a>¶危不同焉學者
之論事推其未至之理難為説而抵其巳往之¶跡易為
言請陳此十二君者其始何得何失而其後効相反以¶
備清問之及襲其所以成而改其所以敗庶有取也¶
問能稼而能穡斯謂之良農能獲而能烹斯謂之善獵
能開邊¶而能安邊斯謂之優於為國故漢收河北兵不
<pb:KR4e0024_WYG_002-30a>
再興唐復河隴¶未嘗出師今西蕃朔漠之地秦漢唐宋
之所不能有者我¶國家談笑而悉取之矣伊欲使邊鄙
賔服不敢南向而牧馬洮¶隴幽薊之民目不覩旗旐耳
不聞鉦皷而安於耕鑿必有良策¶二三子其悉陳之¶
問井田也學校也禮樂也此王政之大者也為法雖不
同而先¶後嘗相資顔淵問為邦而孔子則以四代之禮
樂語之滕文問¶為國而孟子則以三代之井田學校告
之然則此數者果可偏<md:KR4e0024_SBCK_002-18b>¶廢歟夫為治未有不本於古而
<pb:KR4e0024_WYG_002-30b>
可行於今者也孔孟所言具在¶方册其設施之次第願
推言之以聞于上¶
問羲和之典歴后䕫之典樂臯陶之典刑益之典鳥獸
棄之典¶稼穡皆守一職終其身焉近世仕者一人之身
而兼數官者有¶之一歳之内而歴諸司者有之豈其人
皆賢於古人而措諸事¶業者無施不可歟將徒知計班
資之崇庳而恥於効一官歟抑¶拘於數易之制而材有
不得盡歟夫唐虞之時洪水方去天下¶可謂多事而當
<pb:KR4e0024_WYG_002-31a>
其時事無不治今四方大定非有難治之政而¶當世之
務往往廢滯夫安其分而專其智能於一職與夫急於¶
進取而無常職其得失亦可見矣居今之勢而欲復古
之道如¶之何其可也¶
問常衮之居相位也選舉不自專一命已上皆付之定
法可謂<md:KR4e0024_SBCK_002-19a>¶盡公無私矣而賢愚有同滯之譏崔貽孫之居
相位也未一年¶除吏八百多其親舊可謂出乎法制之
外矣而當時有得人之¶稱後之宰相以常為法乎則渉
<pb:KR4e0024_WYG_002-31b>
於避嫌以崔為法乎則近於專¶權專權致威福下移之
謗避嫌失竭誠狥國之義而謂賢相為¶之乎夫古之賢
相孰有加於伊尹傅説周公召公者乎伊尹則¶敷求哲
人傅説則旁招俊乂周召則明揚俊民既不自以為嫌¶
而其君亦不以為疑是果何道歟為相不師伊傅周召
顧自處¶於常崔之間抑可不可歟請為之説¶
問在朝言朝在野言野在學校而言學校可乎有虞胄
子之教¶專之於后䕫成周國子之教總之於樂正則樂
<pb:KR4e0024_WYG_002-32a>
豈非尤學士之¶所當重歟後世何以希濶而弗講歟古
者興師其出也受成於¶學其反也獻俘獻馘於學則兵
豈非亦學士之所當知歟後世<md:KR4e0024_SBCK_002-19b>¶何以忌諱而弗談歟所
言者無非天人性命之理而指六藝為¶器之末所習者
無過記誦詞章之間而視六徳六行為空言後¶世之學
校果三代之學校歟夫何佻達城闕則其習至于今而¶
尚存成材就實則其人質諸古而有愧豈非學校僅以
著令而¶存其教養之法已疎歟然六舘三學之士或叩
<pb:KR4e0024_WYG_002-32b>
閽上書而挽留¶先生或倡明大義而不汙僣偽或指斥
權臣而竄責不恤亦嘗¶見之而君子以為盛事果何以
致之歟其豈所謂不待文王而¶興者歟國家建首善之
地于京師二三子遊焉息焉豈惟稽¶往行以自鑒擇善
者以自從而已凡古法之當施於今與今日¶之所當務
者極陳之以脩舉缺陋使教道興而人材盛亦有司¶之
望也¶
問榖為六府之一農居八政之首是故為國先務未有
<pb:KR4e0024_WYG_002-33a>
或先於<md:KR4e0024_SBCK_002-20a>¶訓農者也今天子每歳孟春躬耕籍田以率天
下之民¶郡縣之長吏皆兼勸農之職重農亦云至矣是
宜事本業之徒¶什伯於逐末作之軰也而田地之間地
有遺力而民多遊手何¶歟將盡驅之縁南畆歟則井地
之法未易復限田之制不可行¶何以給之不為之禁歟
則國家之調度一切取贍於有田之家¶不能無朘削之
病而操竒贏者顧安享厚利將見背本而趨末¶者滋衆
品調消息之使農民無所傷而遊民無所利其道何由
<pb:KR4e0024_WYG_002-33b>
可得而聞之乎¶
問商書曰事不師古匪説攸聞周書曰不于古訓于何
其訓是¶以夏商周之有天下其損益者有之而所因者
猶一曰董仲舒¶以謂質文有改制之名而無變道之實
者是也自秦人廢古而¶先王維持天下之大經大法蕩
然無復存焉者矣漢興掇拾於<md:KR4e0024_SBCK_002-20b>¶煨燼之餘其豈無一二
為先王之舊然自秦迄今千五六百年¶時君世主初未
嘗諄諄然取法之為務也而不害其為有天下¶有天下
<pb:KR4e0024_WYG_002-34a>
而最盛者莫過漢唐漢之法大抵襲秦唐之政一切因¶
隋而其治則皆㡬乎三王乃若新莽之復井田宇文周
之復六¶官可謂篤於師古者矣而無救於其昏亂敗亡
何秦隋之制可¶以傳遠而先王之法度顧不可以埀憲
歟夫豈高帝之大度文¶帝之仁厚宣帝之勵精太宗之
英武乃致治之資而莽之惡宇¶文之庸固自有取亡之
道歟將善復古者貴求其實而不貴慕¶其名在得其意
而不在泥其迹歟不然豈所謂世殊事異不相¶沿襲者
<pb:KR4e0024_WYG_002-34b>
不誣而商周之書乃虛言歟幸推明其故¶
　
　
　
　
　
　
　蘇平仲文集巻二
¶
<md:KR4e0024_SBCK_003-1a>¶
<pb:KR4e0024_WYG_003-1a>
欽定四庫全書
　蘇平仲文集巻三¶　　　　明　蘇伯衡　撰¶
　　說
　　　養素齋說¶
今人多不如古也而莫士為甚夫古之士為聖為賢達
則能以¶名位養功業以道養天下以政養民不達則能
以著述養萬世¶而今之士不免為鄉人而於聖賢之所
能為者皆莫之能焉夫¶今之人所食者聖賢所食之粟
<pb:KR4e0024_WYG_003-1b>
也所衣者聖賢所衣之帛也寒¶而火暑而風晨興而夕
寐無不同之目以視耳以聽口以出納¶手足持且行亦
無以異也何獨聖賢之所能而不能乎且聖賢¶者其形
與吾同其性與吾同非四耳而三目六常而二心也¶而
吾身之所具者亦未嘗缺其一也彼聖賢何獨能為吾
之所¶不能者耶亦惟養之有素而已耳葢人之所以為
人者不獨身<md:KR4e0024_SBCK_003-1b>¶焉爾也周流乎身者氣也主宰乎身者心
也存乎心者性也發¶乎心者情也聰眀而不惑者智也
<pb:KR4e0024_WYG_003-2a>
勇敢而有為者志也寛裕而¶有容者度也特達而有能
者材也堅忍而有立者節也而皆不¶可以不素養也節
不養則&KR0549;材不養則偏度不養則隘志不養¶則陋智不
養則昏情不養則流性不養則失心不養則放氣不¶養
則餒身不養則不安慎起居節飲食所以養身也直所
以養¶氣也寡欲所以養心也存誠所以養性也執禮所
以養情也致¶知所以養智也自强所以養志也正大所
以養度也問學所以¶養材也亷耻所以養節也節養則
<pb:KR4e0024_WYG_003-2b>
全矣材養則成矣度養則宏¶矣志養則不可奪矣智養
則不可罔矣情養則不誘於物矣性¶養則不蔽於私矣
心養則無往而不存矣氣養則無往而不大¶矣身養則
無往而不泰矣養之有素而至焉者之謂聖養之有<md:KR4e0024_SBCK_003-2a>¶素
而未至焉者之謂賢不養則鄉人則夷狄人今也不此
之養¶而徒養其口體稍異焉者則文飾以養其過吐納
以養其生朋¶黨以養其交矯偽以養其望奢侈以養其
欲而庶㡬乎聖賢養¶功業以名位養天下以道養民以
<pb:KR4e0024_WYG_003-3a>
政養萬世以著述宜其不能¶哉是故不徒養口體者知
貴其身者也不為今人之所養者能¶㧞其類者也是所
謂能以古人自任者也平陽呉元范氏敏而¶好學貧而
有守以養素名其齋余病世之士養之無其素也久¶矣
喜元范之知所養又恐其未知養之之方也故為説以
遺之¶
　　　慎脩齋説¶
平陽有雅徳之士曰宋以廉氏年㡬六十不懈于學故
<pb:KR4e0024_WYG_003-3b>
有讀書¶之齋名曰慎脩間謂余曰願為著其説以相吾
志余曰至矣哉¶子之所以名齋也鄙人何足以知之何
足以言之雖然昔者嘗<md:KR4e0024_SBCK_003-2b>¶私淑之矣唐虞三代之聖人或
兢兢業業或孳孳慄慄或翼翼¶亹亹皆所以慎也故曰
慎徽五典曰慎乃在位曰慎厥麗曰慎¶徳曰慎罰曰庶
慎聖人若是其慎者無他天體物而不遺人物¶之生日
用之間莫非天命之流行一念茍不慎焉一息茍不慎¶
焉則人偽參之而天命㡬乎熄矣而吾與天二矣而失
<pb:KR4e0024_WYG_003-4a>
吾所以¶為人之道矣焉有失為人之道而身脩者乎而
可以為人乎此¶所以慎之而不敢朝夕以寧也嗚呼於
穆不已者天純亦不巳¶者聖人聖人與天同運宜若無
事乎慎而其慎猶然學者固可¶忽焉而不慎哉慎之奈
何如執玉如奉盈如見大賔如承祭祀¶如臨師保不覩
而戒謹不聞而恐懼所以持其心克如是則知¶所以畏
天矣知所以畏天則知所以事天矣知所以事天則循¶
乎天而不失所以為人之道矣身其有不脩乎葢命於
<pb:KR4e0024_WYG_003-4b>
天而具<md:KR4e0024_SBCK_003-3a>¶於吾身而著於吾身而接於吾身者各有五具
於身者仁也義¶也禮也智也信也斯五者其名曰五性
著於身者貎也言也視¶也聽也思也斯五者其名曰五
事接於身者君臣也父子也夫¶婦也長幼也朋友也斯
五者其名曰五倫慎則由乎仁而親疎¶無不愛由乎義
而裁制無不宜由乎禮而品節無不當由乎智¶而是非
無不察由乎信而言行無不實五性於是乎盡焉慎則¶
貎極其恭而作乂言極其從而作肅視極其眀而作哲
<pb:KR4e0024_WYG_003-5a>
聽極其¶聰而作謀思極其睿而作聖五事於是乎得焉
慎則君臣以正¶父子以親夫婦以别長幼以序朋友以
信五倫於是乎敦焉身¶其有不脩乎慎者脩之要也脩
者慎之効也非慎固無自而脩¶非脩又烏足為慎不慎
而無不慎聖人也慎而後慎賢人也無¶忌憚而不慎小
人也聖人不慎而無不慎故其身不脩而無不<md:KR4e0024_SBCK_003-3b>¶脩賢人
慎而後慎故其身脩而後脩小人無忌憚而不慎故其¶
身放僻邪侈而不脩由是言之學者亦俛焉自慎而已
<pb:KR4e0024_WYG_003-5b>
茍或不¶慎日以其心與事物相轉旋於無窮㡬何其不
為無忌憚之小¶人也存亡係於操舍而吉凶生於敬怠
不慎則至於為小人夫¶何足怪然則慎之於人也亦大
矣如之何不慎余於子之名齋¶寧不重有警乎書曰慎
厥身脩思永則願相與共勉之也¶
　　　黙齋説¶
天下之道有小者近者費者而又有大者逺者隠者其
小者近¶者費者我可以言傳也人亦可以言求也其大
<pb:KR4e0024_WYG_003-6a>
者遠者隠者不¶可以言求諸我也猶不可以言傳諸人
也言不可得而傳也故¶夫子罕言命不可以言而求之
也故子貢得聞夫子之文章而¶不得聞夫子之言性與
天道夫言傳不可也豈不可心授乎夫<md:KR4e0024_SBCK_003-4a>¶言求不可也豈
不可心領乎焉有心授心領而不黙焉而契若¶針之於
石者乎此非茍黙而已矣誠以為道至㣲妙非言語所¶
能形容也茍闡道而事乎言語之末非惟不足以盡之
且將開¶是非之端而好竒立異者不勝夫紛紜也孰若
<pb:KR4e0024_WYG_003-6b>
黙示以行而使¶之黙悟之為愈哉是故善學者欲求父
子之道惟潜心於其所¶以親欲求君臣之道惟潜心於
其所以義欲求夫婦長幼朋友¶之道惟潜心於其所以
别所以序所以信而於天下之物莫不¶皆然未得則黙
而思也既得則黙而行也扣之而不答也難之¶而不辯
也詰之而不告也咻之而不顧也吾方深思力行之不¶
暇而暇答暇辯暇告暇顧乎哉如是則其於道也察之
精矣見¶之審矣得之深矣執之固矣昌言不得而排之
<pb:KR4e0024_WYG_003-7a>
高談不得而動¶之新説不得而惑之飛語不得而沮之
夫安往而不黙乎故其<md:KR4e0024_SBCK_003-4b>¶黙也豈三緘其口哉黙契於無
言之域也雖欲不黙其能不黙¶乎彼囂囂者皆於道無
得者也不惟無得亦未嘗見焉卒然而¶問而莫知夫問
之為是為非泛然而應而莫知其應之為非為¶是而遽
然是其所非非其所是是非未脱口而左右前後之毁¶
譽已盈耳則又譁然而與之爭雖欲黙其能黙乎而況
為學之¶務先治其心心之在人也未應接欲靜將應接
<pb:KR4e0024_WYG_003-7b>
欲明既應接欲¶一而主黙焉黙則無慮黙則無欲黙則
無為無為則一無欲則¶明無慮則靜靜則足以制動明
則足以燭奥一則足以御煩黙¶也者心法也故善學者
務之遊於夫子之門三千人而秀出其¶間者獨顔回從
事心齊而終日黙如愚而夫子亦獨稱之曰好¶學甚矣
黙之難也是故顔回慎黙也慎黙而後恭黙恭黙而後¶
淵黙雖堯舜之治天下亦豈外淵黙哉都俞吁咈是不
得已而<md:KR4e0024_SBCK_003-5a>¶然也要其極致夫何為哉恭已正南面而已矣
<pb:KR4e0024_WYG_003-8a>
葢其精神心術¶常與造物遊於無聲無臭之表其黙其
天是以先天而天弗違¶後天而奉天時不必若後世之
君臣日夜勞於論議而天地自¶位萬物自育中國自治
四夷自服也至哉黙乎為學之先務為¶治之要道乎禮
部侍郎栝蒼呉君景𤣥嘗以黙名其齋而徵説¶於余余
謂景𤣥昔處山林而事學也既以顔回之所以治心者¶
治心今處朝廷而事上也當以堯舜之所以治天下¶者
治天下則其為是齋也非徒與共學者黙契於無言之
<pb:KR4e0024_WYG_003-8b>
域而¶已因為著余之所聞者以為説且將觀厥成焉¶
　　　存齋説¶
言小而可以喻大者吾於吾鄰徵之矣西鄰之姬亡其
珥東鄰¶之媪往唁之曰何唁曰聞姬珥亡以故來唁曰
視吾耳存乎曰<md:KR4e0024_SBCK_003-5b>¶存珥亡而耳不亡吾雖亡珥而吾不戚
也而媪吾唁則亦過矣¶曰姬之珥金玉也金玉重寶也
姬亡之何以不戚曰耳能聼斯¶貴矣非以金玉為珥而
貴之也珥之存亡於耳何加損而戚焉¶於戲人之有身
<pb:KR4e0024_WYG_003-9a>
不猶其有耳乎而爵位之於人不猶珥之於耳¶乎所貴
乎人身者以其有仁義之心而已矣豈以爵與位而貴¶
哉仁義之心天之所以與我者也爵位非天之所以與
我者也¶存乎天之所以與我者雖無爵位不失為貴也
亡乎天之所以¶與我者雖有爵位何足貴也是以仁義
之心不可不存而爵與¶位不必存奈何世之士於爵位
則知存之而於仁義之心則不¶知存之古之士存其不
可不存者而不存其不必存者故不可¶不存者存而不
<pb:KR4e0024_WYG_003-9b>
必存者不至於亡今之士不存其不可不存者¶而存其
不必存者故不可不存者不存而不必存者亦終於亡<md:KR4e0024_SBCK_003-6a>¶夫亡而後存焉固不若不亡而存者焉亡而知存焉猶
愈於亡¶而不知存者焉豈惟爵位以仁義而存哉存亡
之間君子庶民¶之分也君子之所以為君子庶民之所
以為庶民係乎仁義之¶心存與不存則忽焉而不存之
可乎哉且夫是心與生俱生無¶不存者也有不存者奪
於欲利之心而無所不欲云耳故曰其¶為人也多欲雖
<pb:KR4e0024_WYG_003-10a>
有存焉者寡矣其為人也寡欲雖有不存焉者¶寡矣欲
之為人害固如是乎然則果能視凡可欲之物如吾之¶
鄰之姬之視珥而視仁義之心如其視耳則不可不存
者不存¶吾未之信也李君伯章以其號存齋徵説於余
伯章嘗倅應天¶府知常熟州今僑居平陽與編氓伍他
人處此將不勝戚戚焉¶伯章何以無不豫之色有自得
之意也豈不以存夫天之與我¶者哉豈不以存夫天之
與我者哉其號曰存齋也宜矣余辱交<md:KR4e0024_SBCK_003-6b>¶伯章有年知之
<pb:KR4e0024_WYG_003-10b>
深故為之書¶
　　　常吉孟廸字説¶
國子生常功遜從余遊有年矣一日作而請更其名余
乃名之¶曰吉字之曰孟迪生曰名若字先生既命之矣
其義何居幸終¶教之則語之曰大易之卦陽爻多吉隂
爻多凶其故何哉盖陽¶為君子隂為小人君子之於言
也不順乎道不言君子之於行¶也不順乎道不行言焉
無過行焉無悔夫安往而不吉乎小人¶之於言也不順
<pb:KR4e0024_WYG_003-11a>
於道亦言小人之於行也不順於道亦行言出¶而過行
發而悔夫安往而不凶乎故曰惠廸吉從逆凶廸言善¶
逆言惡惠廸從逆猶言向善從惡也且夫吉凶豈有常
哉然君¶子常吉非天之福吾君子也君子所為者常善
有致吉之道也¶小人常凶非天之禍彼小人也小人所
為者常不善有取凶之<md:KR4e0024_SBCK_003-7a>¶道也故曰惟吉凶不僣在人惟
天降災祥在徳今生以忠武王¶之孫定遠侯之子國之
右族家之貴介而資質純朴氣象安和¶不謂之吉人其
<pb:KR4e0024_WYG_003-11b>
誰信之如欲自童而冠冠而室室而仕仕而休¶動無不
吉亦惟自一話一言以至於¶飲食起居造次顛沛而必¶
惟道是從而巳自一話一言以至於飲食起居造次顛
沛而必惟道是從生其為庶常吉士矣箕子所謂身其
康强子孫其逢¶吉家用平康豈不於生見之乎生尚因
余言而益向道哉¶
　　　范氏二子字説¶
余游平陽范君元璉見其二子伯也俊㧞而倜儻仲也
<pb:KR4e0024_WYG_003-12a>
樸茂而¶周慎皆稱其家他日元璉請曰名昞字士東吾
伯子也名昱字¶士寅吾仲子也願賜之字説使得以勉
焉韻書昞也昱也均為¶明也夫天下之至明者無過乎
日而天下之所恃以為明者亦<md:KR4e0024_SBCK_003-7b>¶無過乎日日之出也求
一物之不見不可得也日之入也求一¶物之見亦不可
得也夫日之明故無不燭然其明嘗自東自寅¶始東明
之方也寅明之時也中于天自東而升也至于午自寅¶
而進也于西于酉則云暮矣昞與昱之冠也以之二言
<pb:KR4e0024_WYG_003-12b>
製而為¶字豈非本其始乎所以必本其始者我知之矣
時乎寅也日出¶東方是為平旦夫人惟平旦之時其清
明之本體與日同量而¶其致用之功足以繼夫日之所
不能焉清明之氣正氣也維日¶以之而光況於人乎人
不能無欲者也及乎晝而交於物則勝¶於客氣於是昭
昭者昏昏矣夫是以貴於存養也清明之氣固¶當存養
而存養舍敬則何以哉東方發生之地也寅者敬之謂¶
也養老於東學迎春於東郊祖生氣也朝日曰寅賔天
<pb:KR4e0024_WYG_003-13a>
地曰寅¶亮亦不外乎敬也昞與昱之冠也以之二言製
而為字又(闕/)　<md:KR4e0024_SBCK_003-8a>¶使之敬以存養而滋長是氣乎夫惟主
敬而後正氣充周正氣¶充周而後天理流行天理流行
則物之在外者安能累我而明¶之在内者焉往而不猶
日哉發之為事業赫乎其光輝著之為¶文章煥乎其光
潔昭之為聲名&KR0177;乎其光大而於稱夫名之美¶也何有
兄兄弟弟一本而成因余之説交致其勉此嚴父之志¶
也亦余之所望也
<pb:KR4e0024_WYG_003-13b>
　　　戴生名字説¶
天地之所以為天地者隂陽而已矣其光為日為月為
星辰其¶威為風為霆其舒懆為雨為露為霜為雪其氣
為寒為暑為燥¶為濕為明為晦其時為春為夏為秋為
冬其跡為鬼為神其徵¶為休祥為妖孽其運為泰為否
其凝為山其流為川其生人為¶男為女其生物為草為
木為鳥為獸為昆蟲為魚鱉而莫不有<md:KR4e0024_SBCK_003-8b>¶牝有牡有雌有
雄其位為君為臣為父為子為長為幼為夫為¶婦為君
<pb:KR4e0024_WYG_003-14a>
子為小人為中國為東西朔南其於風俗為淳為漓其¶
於天下國家為理為亂其存乎人也於性為仁為義為
禮為智¶為信於情為喜為怒為哀為樂為愛為惡為欲
於身為榮為衛¶於質為剛為柔為强梁為懦弱於資為
明為闇於行為善為惡¶於事為吉為凶皆隂陽之所為
也而皆不可不和也於是聖人¶作樂以和之聖人之作
樂也亦取諸隂陽而文之以管磬絃匏¶鍾皷椌楬而已
是故六律陽也六吕隂也為之度數為之鈞節¶以調律
<pb:KR4e0024_WYG_003-14b>
吕以諧音聲而平其曲直均其繁瘠敘其小大比其終¶
始使之秩而不亂恊而不乖不凌不犯不沾不滯則無
不和矣¶取諸隂陽者無不和凡隂陽之所為者有不和
哉由是動盪其¶血脉流通其精神啟發其善端禁遏其
邪思克其資質之偏全<md:KR4e0024_SBCK_003-9a>¶其性情之正成其文武之材胥
為吉士之歸由是閨門之中父¶子親長幼敘夫婦别由
是朝廷之中君臣正上下辨政教興由¶是郊廟之中天
神降地祇出人鬼享世運由之以昌風俗由之¶以美風
<pb:KR4e0024_WYG_003-15a>
雨由之以時三光由之以明四時由之以順六氣由是¶
而不為災休祥由是而畢至妖孽由是而潜消萬物由
是而各¶遂其生君子小人由是而各得其分中國由是
而寧四夷由是¶而服天人一原感應無間如此然後可
以言樂如此然後可以¶言和非軒轅氏之大巻陶唐氏
之大咸有虞氏之大韶夏后氏¶之大夏殷人之大濩周
人之大武孰能與於此哉後世徳之盛¶極之建不能庶
㡬六代之聖人方是時也非無管磬絃匏鍾皷¶椌楬而
<pb:KR4e0024_WYG_003-15b>
迄莫能事神祇和上下美教化移風俗息災害遂羣生¶
位天地則知樂者聖人作之而初不徒作之今徒見八
音之陳<md:KR4e0024_SBCK_003-9b>¶列則謂之樂五聲之鏗鏘則謂之樂是知有器
之樂而不知無¶器之樂也有器之樂工能和之也無器
之樂非工能和之也工¶之所能和者末也工之所不能
和者本也今夫樂不惟有本抑¶又有要而皆在乎人也
何謂本和之謂也何謂要身為律而聲¶為度之謂也本
之立者樂不勞而和要之得者和不期而至聖¶人之於
<pb:KR4e0024_WYG_003-16a>
樂也非本立而要得哉葢聖人之體天地之帥也聖人¶
之性天地之徳也聖人之聲天地之和也天地之帥以
為體天¶地之徳以為性天地之和以為聲獨聖人哉吾
猶聖人也聖人¶能立其本得其要以和隂陽而吾獨不
能乎反諸身而已矣求¶諸心而已矣自强不息而已矣
浦江戴生叔能甫之子也年甫¶弱冠而有志于學其名
曰樂而其字曰和之吾友方希直既發¶其端以致其勉
余也能不思所以繼之故因其請而申之説如<md:KR4e0024_SBCK_003-10a>¶此生歸
<pb:KR4e0024_WYG_003-16b>
質諸尊人其亦以為弗畔矣乎¶
　　　譚氏三子名字説¶
長沙譚君濟翁有子三人伯名棨仲名棐季名集於是
以告伯¶衡曰吾伯子仲子生於金華葉儀先生嘗為著
名説而皆未字¶也願為我字之辭而祝之夫斯禮也古
者冠而行焉今吾之子¶皆未冠也而行斯禮焉庶其早
知而夙成也幸無以為變禮而¶辭焉伯衡辱交濟翁今
踰一紀矣而識三子自其孩提之日俊¶爽而英發皆令
<pb:KR4e0024_WYG_003-17a>
器也能忘愛助之情乎其敢以不敏辭乃祝之¶曰有衣
之㦸此之謂棨門之貴盛則列乎是棨雖一器足以顯¶
人之門地而況於人豈不能乗時榮勲以顯其親嗟小
子棨字¶爾公顯爾尚朂哉朝夕以賢哲自勉正弓之檠
此之謂棐弓之¶弛張則資乎是棐雖一器足以輔弓之
張弛而況於人豈不能<md:KR4e0024_SBCK_003-10b>¶行道濟民以輔其君嗟小子棐
字爾公輔爾尚朂哉朝夕惟賢¶哲是慕嗟小子集公義
爾字集之為訓猶積云爾海之深也積¶水天之高也積
<pb:KR4e0024_WYG_003-17b>
氣道積於躬君子攸貴尚論其要莫先積義義¶積則氣
浩然充塞乎天地當大任處大事臨大節決大議沛乎¶
其有餘裕朂爾公義尚敬内而直外勿始勤而終懈既
祝已又¶語之曰顯親子道也輔君臣道也積義為學之
道也大抵皆人¶道之所當務也夫盡子道不盡臣道不
可以為人盡臣道不盡¶子道而可以為人乎又焉有為
學之道不盡而子道臣道克盡¶者乎然則入而事親出
而事君固三子之所同也俛焉而為學¶三子可不交朂
<pb:KR4e0024_WYG_003-18a>
之哉茍交朂之則為人之道孰有不盡乎三鳳¶也昔見
於薛氏而今於譚氏見之矣三子者朂之哉朂之哉¶
　　　樓彦珩字説<md:KR4e0024_SBCK_003-11a>¶佩於身之左右者曰佩職乎佩之間者曰珩曰瑀曰琚
曰璜曰¶衝牙曰組珩瑀琚璜衝牙組皆佩之具也而莫
要於珩珩也者¶上横者也三組繫焉而中組之末衝牙
懸焉兩旁組之末璜懸¶焉瑀貫中組之半焉琚貫兩旁
組之半焉而交貫瑀中上繫於¶珩下繫於璜又兩組焉
<pb:KR4e0024_WYG_003-18b>
佩而非珩則組無所繫組無所繫衝牙¶璜以懸之琚瑀
以貫之亦安用之故曰佩莫要於珩也夫惟莫¶要於珩
是以佩有白玉有山𤣥玉有水蒼玉有瑜玉有瓀珉而¶
莫不有珩有瑀有琚有衝牙有組而莫不以珩為要焉
白玉也¶山𤣥也水蒼也瑜也珉也其色不同其品不同
其為玉則同自¶天子以至於士其佩一用玉者無他焉
於焉比徳而已矣徳之¶用無有貴賤故玉之用亦無有
貴賤必有徳也故必有佩也身¶不可以須臾去徳身其
<pb:KR4e0024_WYG_003-19a>
可以須臾去玉乎哉古者上之為天子<md:KR4e0024_SBCK_003-11b>¶次之為諸侯又
次之為卿大夫下之為士其於玉也固無人不¶佩焉亦
無時不佩焉後世則唯仕者然後佩焉又惟郊廟之間¶
朝㑹之頃然後佩焉後世之於玉也雖不得人人而佩
之時時¶而佩之而生也名琚字珩豈不猶佩之哉今夫
名父兄朝夕呼¶生以之今夫字朋友朝夕呼生以之則
琚與珩亦既不絶於耳¶矣耳之接乎其名也猶目之接
乎其形也形之所在徳著乎其¶外名之所在徳寓乎其
<pb:KR4e0024_WYG_003-19b>
中而吾於其形佩之以身而吾於其名¶佩之以心佩諸
身即其徳而比焉可也佩諸心思其徳而比焉¶可也此
不亦君子所以貴玉之意歟嗟乎所為貴玉者貴其徳¶
也貴之故佩之佩之所以求似之也豈曰觀美云乎故
佩之而¶不似之人則病之矣貴之而不得佩之故名之
名之亦所以求¶似之也豈曰假借云乎茍名之而不似
之則人有不病之者乎<md:KR4e0024_SBCK_003-12a>¶然則生之比徳於玉也寧尚可
得而不汲汲乎而余也異日將¶於生觀徳焉乃若玉之
<pb:KR4e0024_WYG_003-20a>
為徳孔子言之聘義記之要不待凟告¶也生義烏人姓
樓氏今肄業國學來徵字説故為生誦之云¶
　　　染説¶
凡染象天象地象東方象南方象西方象北方象草木
象翟象¶雀以為色取蜃取梔取藍取茅蒐取槖盧取豕
首取象斗取丹¶秫取涗水取欄之灰以為材熾之漚之
暴之宿之滛之沃之塗¶之揮之漬之以為法一入再入
三入五入七入以為候天下染¶工一也於此有布帛焉
<pb:KR4e0024_WYG_003-20b>
衆染工染之其材之分齊同其法之節¶制同其候之多
寡同其色之淺深明暗枯澤美惡則不同其深¶而明澤
而美者必其工之善者也其淺而暗枯而惡者必其工¶
之不善者也盖天下之技莫不有妙焉染之妙得之心
而後色<md:KR4e0024_SBCK_003-12b>¶之妙應於手染至於妙則色不可勝用矣夫安
得不使人接於¶目而愛玩之乎此惟善工能之非不善
工可能也夫工於染者¶之所染與不工於染者之所染
其色固有間矣然雖工者所染¶之布帛與天地四方草
<pb:KR4e0024_WYG_003-21a>
木翟雀其色則又有間矣無他天地四¶方草木翟雀之
色二氣之精華天之所生也天下之至色也布¶帛之色
假乎物采人之所為也非天下之至色也學士大夫之¶
於文亦然經之以杼軸緯之以情思發之以議論鼔之
以氣勢¶和之以節奏人人之所同也出于口而書于紙
而巧拙見焉巧¶者有見於中而能使了然於口與手猶
善工之工於染也拙者¶中雖有見而詞則不能達猶不
善工之不工於染也天下之技¶莫不有妙焉而況於文
<pb:KR4e0024_WYG_003-21b>
乎不得其妙未有能入其室者也是故¶三代以來為文
者至多尚論臻其妙者春秋則左丘明戰國則<md:KR4e0024_SBCK_003-13a>¶荀況莊
周韓非秦則李斯漢則司馬遷賈誼董仲舒班固劉向¶
揚雄唐則韓愈栁宗元李翺宋則歐陽脩王安石曾鞏
及吾祖¶老泉東坡頴濵上下數千百年間不過二十人
爾豈非其妙難¶臻故其人難得歟雖然之二十人者之
於文也誠至于妙矣其¶視六經豈不有逕庭也哉六經
者聖人道徳之所著非有意於¶為文天下之至文也猶
<pb:KR4e0024_WYG_003-22a>
天地四方草木翟雀之為色也左丘明¶之徒道徳不至
而其意皆存於為文非天下之至文也猶布帛¶之為色
也學者知詞氣非六經不足以言文𤣥非天黄非地青¶
非東方赤非南方白非西方黑非北方夏非翟緅非雀
紅緑非¶草木不足以言色可不汲汲於道徳而惟文辭
之孜孜乎天台¶方希直從太史宋公學為文章其年甚
少而其文甚工不惟同¶門之士未有及之者自朝之搢
紳以至四方之老成凡與宋<md:KR4e0024_SBCK_003-13b>¶公友者無不推許之以為
<pb:KR4e0024_WYG_003-22b>
不可及余每過宋公退即希直讀其¶所為文未嘗不擊
節而歎其有得於文之妙也今希直將歸其¶鄉大肆其
力於文故因以此勉焉余自蚤歳徒盡心於文章埀¶五
十而迄無成不知自勉乃欲勉希直寧不知愧然希直
得余¶説而及時以道徳自任則又何至若余哉此余之
所以致愛助¶於希直也¶
　　傳<md:KR4e0024_SBCK_003-18a>¶　　　蕭夀傳
<pb:KR4e0024_WYG_003-23a>
承信校尉蕭夀者徳安人也字君美年十六喪其父而
克自奮¶發以樹其家識者已知其不凡年二十陳友諒
起荆湖㧞為萬¶户友諒冦池州太平夀皆在行日夜思
自㧞歸附大明不得¶間不克如志居嘗鞅鞅歳癸卯八
月今上親率諸將與¶友諒戰彭蠡湖戰鞋山戰湖日友
諒中流矢死夀同事者率還¶立友諒子理于武昌夀乃
乗間以所領舟師自歸上於¶禁江賜以米十石命𨽻鎮
江奕甲辰夏始授總旗從周指揮守¶嚴州乙巳四月偽
<pb:KR4e0024_WYG_003-23b>
呉張士誠軍軍大浪灘其舟如織夀乗快舸<md:KR4e0024_SBCK_003-18b>¶挺戈而前
衆皆披靡大軍繼之士誠軍大敗追北二十里有白¶金
之賜八月士誠軍復犯烏石從嚴元帥出擊敗之獲戰
艦一¶偽萬户一人仍賞以白金加織文丙午八月從曹
國李公取桐¶廬富陽餘杭十一月乗勝下杭州呉元年
正月李公奏為管軍¶百户二月命下九月從永嘉侯朱
公攻台州先登火其浮橋¶獲馬二戰艦二賞白金如初
台州既下分兵守黄巖水砦十一¶月大軍南攻福建諸
<pb:KR4e0024_WYG_003-24a>
路夀由海道領舟師夾攻洪武元年春福¶建諸路悉平
還次金華四月海冦據昌國之蘭秀山搆亂從都¶督林
公擊定之七月復從李公㧞閩溪諸寨二年正月進昭
信¶校尉統於徐指揮從李公北征則其年二月克惠州
錦州大寧¶全寧遂度遼河敗慶僧國王軍進攻上都回
次通州八月往援¶大同敗孔興脱烈伯二國公軍明年
五月從擊興和應昌慶州<md:KR4e0024_SBCK_003-19a>¶高州分兵援虹螺山等屯堡
遂及大軍與蠻子太尉軍戰于駱¶駞山而以七月還金
<pb:KR4e0024_WYG_003-24b>
華四年二月世襲制下賜文錦繒各六¶端後二年之三
月由金華移平陽十年四月換承信校尉十四¶年冬與
千户馬俊出擊山冦自平陽之林來浦越龍潭過泥奥¶
以破呉嵓砦駐小龍銀屏砦以扼萬松林歴福寧之岑
嶺呉村¶際頭轉而渉瑞安之烏山萬丈林㑹大軍以殄
餘冦凡破數十¶砦斬首二百級生得偽官士卒三十人
奏功賜楮幣¶
史氏曰人材之生必於興運匪獨將相重臣兩有文武
<pb:KR4e0024_WYG_003-25a>
凡厥僚¶屬亦一時之選也千載之下尚論其世知有伊
吕蕭曹而已其¶能因事見於方册者㡬何人哉夀事明
棄昏執干戈從征戰驅¶馳四境之外輔成一統之業亦
可謂能矣而使之無稱可乎故¶其事余喜為之論次焉<md:KR4e0024_SBCK_003-19b>¶　　　范幹小傳¶
柏軒先生質行君子也聞人之善輙好語奬之聞人之
不善輙¶法語繩之先生曰吾豈尚口哉吾恐夫人不得
為善之利也而¶怠故思所以激之激之故奬以好語也
<pb:KR4e0024_WYG_003-25b>
庶使人歆慕而勉焉耳¶吾懼夫人(闕/)於不善也而滋故
思所以匡之匡之故繩以法語¶也庶使人愧耻而戒焉
耳先生鄰里鄉黨之人因先生之言而¶恤其先人之遺
孤而葬其婣族之無主後者有之兄弟異㸑而¶復同居
者有之屠沽而折節為士者有之而為不義者至戒人¶
無以聞於先生或過先生謝焉或遇先生而面發赤焉
先生葢¶有道者也葢王烈郭泰之徒也然余有感焉世
之爵禄得則富¶貴失則貧賤此其可歆慕也豈真好語
<pb:KR4e0024_WYG_003-26a>
比乎邦君大夫以勸大¶善者而曾莫之勸也世之刑罰
輕則鞭笞重則劓刖此其可愧<md:KR4e0024_SBCK_003-20a>¶耻也豈真法語比乎邦
君大夫以懲夫不善者曾莫之懲也法¶語不足以傷人
之形軀好語不足以濟人之匱乏而其使人懲¶勸也顧
反㨗於邦君大夫之所操者此其故何耶既而思之豈¶
毁譽之出乎公論而予奪牽於私意歟豈此之徳孚於
言而彼¶之令未信於下歟豈人可以理諭而不可以利
誘威怵歟不然¶大之不榮而榮其小大之不愧而愧其
<pb:KR4e0024_WYG_003-26b>
小人之情固然耶使刑¶禄果不能勸懲也則聖人何設
焉先生名幹字景先婺之金華¶人文懿許公之高第弟
子自號柏軒人因稱之曰柏軒先生云¶
　　　胡嘉祐傳¶
義士胡嘉祐永康人字九祚永康在婺之東南在處之
西去處¶之縉雲可三十里元之季處屬縣冦蜂起元帥
石(闕/)宜孫雖剪¶之以兵不能止也於是縉雲蒻溪之冦
應氏杜氏以乙未冬溢<md:KR4e0024_SBCK_003-20b>¶出永康境上殺掠以逞嘉祐蹵
<pb:KR4e0024_WYG_003-27a>
然曰鄉鄰有急可坐視之乎走¶縣白令願助官殄冦令
問安所得兵乎對曰募武健之士又問¶安所取錢乎對
曰請輸家財令曰善即歸散家財募武健之士¶得千餘
人而什伍之大署其旗為義兵冦至輙迎擊由是冦奪¶
氣遣其徒黨來降嘉祐以為此特詐降以怠我師耳益
訓練其¶衆候伺明年四月冦果復擣縣郛焚廬舍入據
縣治四出殺掠¶郡將勒兵致討嘉祐率衆助郡將遂復
縣治郡將駐縣中其帳¶下士間出暴横嘉祐乃排帳直
<pb:KR4e0024_WYG_003-27b>
入問郡將曰將軍之來吾以為¶欲為民除殘也豈意乃
助冦殘民乎郡將㦸手罵曰若真愚人¶我惟不忍民之
殘於冦也故勒兵而來除冦何乃謂助冦殘民¶嘉祐曰
即如是兵士暴横何不禁郡將遂㧞帳前旗予嘉祐曰¶
其樹之吾兵士有敢擾吾民者立斬旗下嘉祐出旗樹
於鄉宣<md:KR4e0024_SBCK_003-21a>¶言曰將軍令擾民者斬此旗下於是士卒不復
出縱出亦不敢¶暴横鄉井乃按堵令計事亷訪司亷使
問令縣有可與共患難¶者乎對曰有胡嘉祐文學趙存
<pb:KR4e0024_WYG_003-28a>
誠者適其邑子也乃從旁言小¶人習知之此人以重義
著聞縣中嘗有人媢嫉之而誣汚以大¶罪賴無左驗得
釋及其人賊殺家奴誣人事覺抵罪咸勸之曰¶此報怨
時也輙謝曰人以計傾我我亦乗其阨而傾之人固可¶
鄙而我獨非鄙人哉終不報怨凶年鄉人粉草根木實
以為食¶誡諸子曰人皆饑餓我與若獨飽安乎亟發廩
賑之其他存恤¶族婣鄉黨之孤者寡者疾病者未易以
一二數此其重義盖天¶性然也真可與共患難者亷使
<pb:KR4e0024_WYG_003-28b>
乃為檄署曰義士胡某使使即¶軍中授嘉祐俾統諸義
兵殄冦且給以鎧甲之屬嘉祐遂與方¶允中等引兵去
縣五里而屯於鯉溪或言此冦往來處奈何屯<md:KR4e0024_SBCK_003-21b>¶此嘉祐
曰是乃吾所以屯此也吾非以我等之衆足以殄冦也¶
助官軍作聲勢捍蔽鄉井耳我等在此則冦不敢越而
深入冦¶不敢越而深入則自此以西可保無他虞矣奈
何不屯此時吕¶𤣥明壁方巖自守亦致書嘉祐曰君提
孤軍當據衝恐非萬全¶計為君計者莫如去鯉溪壁方
<pb:KR4e0024_WYG_003-29a>
巖而共守焉乃可萬全也嘉祐¶曰吾將排難以保鄉邑
此吾衆之所以集也若去難就易此皆¶為身謀而不顧
鄉里相扶持之義者也我豈忍為之不往而諸¶保受圍
輙分兵捄之往往以寡勝衆丁酉正月大破冦於武平¶
於合徳二月又破之前倉乗勝追北至黄碧又明日冦
乃盡銳¶從間道繞出方巖吕𤣥明與戰巖下其徒孫伯
純戰死嘉祐聞¶事急以明日黎明引兵往助𤣥明遇賊
於占田遂大戰而冦至¶者滋多嘉祐顧謂方允中等曰
<pb:KR4e0024_WYG_003-29b>
衆寡不敵矣退徒取覆也惟力<md:KR4e0024_SBCK_003-22a>¶戰耳自辰達午戰不利
方允中吕伯川死于陳嘉祐厲聲曰終¶不令兩賢獨死
義且戰且罵不旋踵死之縣令野速達而聞之¶曰嗟乎
胡義士未嘗有斗禄寸組一旦緩急而能以私財私廪¶
贍鄉兵屢挫賊鋒利安一邑吾屬為天子命吏顧不知
為計至¶其斃於鼠軰又不能援之吾屬不獨大愧於心
其負忠義士抑¶亦甚矣為之流涕率諸義兵發喪而以
禮祭之
<pb:KR4e0024_WYG_003-30a>
史氏曰元制復一縣者賞官六品不幸而死于難則視
其所當¶得官超一等褒贈之嘉祐於制得褒贈郡為上
請報未下而¶天兵取婺城褒贈竟不及矣洪武己酉詔
脩元史嘉祐於法¶得立傳其子以事在前代無禆聖朝
既不敢以聞而時人又¶無能以其事送史舘以故秉筆
者亦莫得而登載焉有如嘉祐¶之所樹立豈以褒贈不
褒贈立傳不立傳而加損哉夫其以義<md:KR4e0024_SBCK_003-22b>¶自奮志在為國
殄冦以身徇之且猶不恤況家財乎斯可謂大¶忠矣茍
<pb:KR4e0024_WYG_003-30b>
無稱焉則何以激勸哉余過永康父老為余言是以具¶
著之¶
　　　金貞婦高傳¶
貞婦高名文奴温之瑞安人年二十六平陽金幼芳聘
以為婦¶明年生子暉暉生七月而幼芳以病卒金故平
陽富家盜起海¶上其家交川濵海焚掠蕩然無遺繼以
軍興盡賣其田供給幼¶芳卒高出簮珥鬻之始克舉是
時方左丞明善周總督從道日¶事兵争幼芳兄弟析居
<pb:KR4e0024_WYG_003-31a>
久矣携其妻孥東西走避之不暇何暇¶扶持髙母子髙
煢煢襁負暉竄匿山谷間紡績以自給艱苦之¶狀人至
不忍見而高無毫髪怨懟意或勸之曰世有壯子猶不¶
足恃者此三尺孤又足恃乎遭世多虞饒於貲者且不
能全活<md:KR4e0024_SBCK_003-23a>¶況一弱婦且貧乏乎不及時擇所從他日噬臍
何及高曰我足¶一踐金氏門知死金氏而已餘尚復何
慮乎與其隳節幸生孰¶若死饑死寒死兵也其植志堅
不為浮言所撼如此暉七八歳¶日夜策勵之以詩書曰
<pb:KR4e0024_WYG_003-31b>
不學何以成人不成人有子與無子何¶以異暉感母之
言亦知自策勵底于成立今年二十二歳矣高¶今年四
十有七鄉人士無少長咸稱之曰貞婦云¶
論曰人皆謂貞婦儒家女龍江書院山長高暘賔叔其
父也父¶講説經史貞婦自幼居父旁聞之故其見義明
其抗特操於艱¶苦之中喪亂之際固當於戲審如是則
名為儒者當何如哉然¶吾見緩急而奪志者亦多矣若
貞婦豈惟世之為人妻者愧之¶貞婦其可謂無愧於彛
<pb:KR4e0024_WYG_003-32a>
倫也<md:KR4e0024_SBCK_003-24b>¶已
　
　
　
　
　
　
　
<pb:KR4e0024_WYG_003-32b>
　
　
　
　
　¶
　
　
　<md:KR4e0024_SBCK_003-29a>¶蘇平仲文集巻三
<md:KR4e0024_SBCK_003-29b>¶
<md:KR4e0024_SBCK_004-1a>¶
<pb:KR4e0024_WYG_004-1a>
欽定四庫全書
　蘇平仲文集巻四¶　　　明　蘇伯衡　撰
　　傳<md:KR4e0024_SBCK_004-4a>¶　　　張正傳¶
張孝子者名正字思中温之平陽登瀛里人九歳父仲
達喪鞠¶於母林十三歳母瘡發于額左角瘍毉視之曰
此瘡惡不可言¶腫若至鼻雖秦越人不知為計矣正憂
懼蒼黄走城隍祠匍匐¶泣禱引刀刲股肉持還家鬻粥
<pb:KR4e0024_WYG_004-1b>
以食母瘡立愈初瘍毉見其母¶之瘡之愈而不知其愈
也正食以股肉駭曰吾見患此瘡者十¶人十不救張母
獨無恙何哉已而其事頗聞人比之孝己正事¶母極孺
慕之情事無鉅細不咨決不行年三十娶婦陳帷帳衾¶
褥施于床者雜以錦繡正曰吾在襁抱時母推燥而就
濕今吾¶母寢處何如而吾乃寢處此於吾安乎即以讓
其母陳事姑稍<md:KR4e0024_SBCK_004-4b>¶懈正輙曰娶所以為養也若不盡力奉
吾母何以爾為陳嘗有¶間言正曰我豈孝衰於妻子耶
<pb:KR4e0024_WYG_004-2a>
不然此言何自至白其母切責¶其妻其妻亦感悟更為
恭順之行洪武丁巳秋母滯下伏枕血¶糞淋漓正時以
手掬去之了無難色後六年春母疾病衆毉人¶人以為
切其脉察其證不可為正曰吾聞父母有疾雖不可為
無¶坐視而不營捄之理禱於東嶽行祠復刲股和藥藥
未進而母¶病革矣母没朝夕悲號感動聞者及既塟日
至墓所未嘗不流¶涕於戲正可謂孝義人也己或曰吾
見其孝矣烏在其為義也¶曰正持身端謹見人交通權
<pb:KR4e0024_WYG_004-2b>
貴漁貨賄以自肥愀然曰一時意¶誠快如子孫何其家
無餘資鄉鄰故舊䘮不能舉者必竭力周¶之而又率好
義者往助之有葉本者家貧母老而病篤㑹有召¶命本
且行恐母不諱無誰為收悲甚正曰而母誠不諱棺歛
吾<md:KR4e0024_SBCK_004-5a>¶責也本行將半歳其母死正遂買棺收之本丁憂來
歸數日¶亦死一子猶未晬收之亦正也如此凡十餘人
可不謂之義也¶乎余友譚君濟翁素慎許可特推許正
余固意其必有過人者¶及邑士林斌徐光為余道其事
<pb:KR4e0024_WYG_004-3a>
乃益知正之過人而譚君之推¶許不偶然矣昔閔損孝
而孔子稱之匡章非不孝而孟子辯之¶豈為二子計哉
聳善扶義庶夫人知所勸爾孔孟之時去古未¶遠也且
猶如此況千百載之下乎若正者亦難能矣亦難能矣¶
論著于篇余烏得而廢諸¶
　　　黄夢庚夢裴傳¶
黄夢庚字伯明弟夢裴字伯晉處州麗水人秦府紀善
夢池其¶兄也(闕/)　　　　　　　　　　　　　　諸
<pb:KR4e0024_WYG_004-3b>
王府官屬或竄¶或奪官獨夢池左遷龍江宣課司大使
後以其入課鈔惡繫刑<md:KR4e0024_SBCK_004-5b>¶部獄夢庚聞兄繫獄走京師視
之㑹有詔眚罪無大小得¶輸粟邊郡自贖夢庚謂夢池
曰兄罪不可測夢庚日夜憂之計¶無所出天幸有此願
鬻家之田往輸庶兄弟可白首相保也夢¶池持不可夢
庚曰父母遺體與祖宗遺業孰重輕夢池曰我豈¶不知
弟今日鬻田即吾父母他日何食夢庚曰兄繫獄父母
朝¶夕食且不下咽使兄獲免罪歸見父母父母啜菽飲
<pb:KR4e0024_WYG_004-4a>
水無不樂¶者兄如終己持不可夢庚當擊登聞皷自言
天子輸粟¶贖兄罪夢池恐乃許之夢庚馳還家以鬻田
事白其父文彬夢¶裴樂然持劵東西奔走從人貿白金
予夢庚夢庚乃北行七千¶餘里道病㡬死者數矣然猶
自力以達大同輸粟五百斛刑部¶乃義出夢池夢池在
獄中母張没二弟棺歛盡禮極力營葬事¶夢池一如事
父其兄召試京師留關中龍江兩人者未嘗不更<md:KR4e0024_SBCK_004-6a>¶番省
侍夢庚妻葉夢池妻魏初聞其夫議鬻田輙從旁曰勉
<pb:KR4e0024_WYG_004-4b>
之¶勉之竊聞天下難得者兄弟易得者田地使爾兄得
生還吾屬¶餒死無憾勉之勉之君子以為黄氏兄弟妯
娌皆非常人也¶
論曰昔普明兄弟至相與爭田今夢庚兄弟盡鬻其田
以活其¶兄無秋毫顧惜意論者往往謂今人不如古人
觀此兩家兄弟¶古今人果孰愈耶夢池九世祖師恩師
恩兄福州節度推官四¶分先人遺貲命三子各取一分
而以其一畀師恩師恩不惟不¶較尋推其金帛重寶予
<pb:KR4e0024_WYG_004-5a>
兄子若夢庚夢池真師恩子孫哉且世¶人舉事敗於婦
言者何可勝道方夢庚夢池鬻田脱其妻或一¶人梗之
雖不中輟庸詎知不失機㑹於戲葉與魏可不謂之賢¶
婦人乎¶
　　　張毅傳<md:KR4e0024_SBCK_004-6b>¶張毅字彦剛揚州人元之將亡四面兵聚揚州毅奉父
母避之¶大同國朝取大同立都指揮使司以毅讀書而
曉法律召為¶書佐毅亦喜得俸養父母不辭為書佐治
<pb:KR4e0024_WYG_004-5b>
文書見謂勤敏尤潔¶亷不可干以私洪武五年冬母趙
病卒毅棺歛扶䕶南歸行至¶直沽其父又以六年冬死
於直沽毅以力薄不能歸兩䘮萬里¶外火之而負骨歸
揚州以十年夏祔丁溪祖墳之東服除都督¶府起為書
佐出補浙江都指揮使司令史毅有兩叔父其次叔¶父
客死𤓰洲殯焉其長叔父居鄉里老且病貧甚毅為令
史都¶指揮司念次叔父䘮未舉長叔父老病貧乏乃爾
日夜憂愧至¶感泣十五年夏從延安侯平冦温處還司
<pb:KR4e0024_WYG_004-6a>
謁告歸省父母墳墓¶舉次叔父䘮以祔奉錢帛為長叔
父夀數日告長叔父曰毅不¶幸父母没矣頼有叔父在
得相依顧縻于役欲留侍叔父不可<md:KR4e0024_SBCK_004-7a>¶得御叔父以往則
叔父已老又病甚不可與俱行毅還浙江當¶量口用俸
掇其餘以奉養叔父叔父雖老病無苦戚戚也其叔¶父
曰汝克萬里返葬父母亡叔亦頼汝免暴骨異鄉且克
埀念¶老身而奉養之有姪如此我旦夕死不恨吾姪讀
書知顯親大¶節勉之勉之吾族庶其復振乎於時揚州
<pb:KR4e0024_WYG_004-6b>
人見其叔姪如此無¶不歎曰曩罹兵革之禍鄉里存者
百無一二於其父母生不能¶養而死不能塟況能養且
塟其從父若張毅者乎毅亦賢哉余¶不識毅譚濟翁示
余劉子仁所著孝行録且盛稱毅在都司有¶能聲及居
延安侯幕府推不忍之心脱人於忍者之手凡全活¶者
若干人免罪辜者若干人䝉其惠者若干人然則毅可
謂仁¶孝人矣孰得以文墨吏目之哉葢有為有守而不
幸為吏也雖¶為吏而無愧於古之君子其義可尚也由
<pb:KR4e0024_WYG_004-7a>
是子仁録之濟翁稱<md:KR4e0024_SBCK_004-7b>¶之莫非出於義也於戲孝所以事
上也仁所以恤下也使克充¶之焉往而不為君子哉余
喜文墨吏中有若毅故論次之云¶
　　　黃母劉傳¶
黄母諱文淑姓劉氏温之永嘉人宋宣和辛丑其先名
士英者¶為州學教授能出謀募兵却睦冦方臘而全其
城靖康丙午通¶判太原軍府事金人犯太原死之封忠
濟侯詔立廟鄉郡額曰¶忠烈在今明倫坊學宫之東於
<pb:KR4e0024_WYG_004-7b>
劉為八世祖父某早亡母林䘮¶明寡居劉以弟不慧身
任養母保抱扶掖懇懇焉及歸黄氏猶¶時歸浣濯補綴
衣裳遣餽候問繼於途識與不識稱其孝如出¶一口黄
氏永嘉故名族閥閱與劉氏相望劉夫曰松陽縣儒學¶
教諭應發應發父衢州明正書院山長南一南一父脩
職郎適¶道適道父朝奉大夫恭甫而距紹興二年進士
御史檢法官衮<md:KR4e0024_SBCK_004-8a>¶實七世云劉為黄氏婦善事舅姑姑張
性嚴毅家人軰鮮得其¶懽心劉委曲奉承食上立侍不
<pb:KR4e0024_WYG_004-8a>
撤不退晨昏禮久益恭姑愛之¶猶女歸應發八年無子
乃為聘娣生子通通生五日而所生母¶死劉鞠育使長
大通年十二應發卒時劉三十有六歳南一尚¶無恙然
耄矣私念通非劉産而恐劉有他志也憂見于面劉揣¶
知其情埀泣曰夫在日妻且猶倚望通終身而視之唯
謹矧夫¶亡乎有如不一心黄氏養老人而字遺孤者有
如日自是孝慈¶愈篤南一乃喜過望越三年南一亦卒
劉居䘮哀戚甚治䘮無¶違禮營壙信奥以塟舉夫之柩
<pb:KR4e0024_WYG_004-8b>
合窆焉日夜攻絲枲資通從鄉¶先生陳公潜舉進士業
通亦自知砥礪明蔡氏書一日挾書行¶且讀不覺墮井
中出得狂易疾劉謂其豈久生者不亟娶黄氏¶宗祀將
自吾世斬乃為之聘屠氏之女生子性前此應發以通<md:KR4e0024_SBCK_004-8b>¶未成童乞養娣之子劉中孫為子雖乞養子劉恩之不
啻如通¶授以室矣中孫見通狂易私心甚喜自意通旦
暮死即其家貲¶當奄有而不意屠氏生男也性生中孫
殊鞅鞅勃然露刃入卧¶内𢦤之賴劉奮當其鋒得不死
<pb:KR4e0024_WYG_004-9a>
刃下隣保不義中孫相與執送¶官寘諸法後九年通果
死狂易劉煢煢與性居而中孫諸宗百¶端偵伺凌轢之
未㡬海上盜又起兵興繼以饑饉科徭坌集劉¶辛苦支
吾門户終無怨懟意又未嘗廢歳時節祀享與夫族婣¶
鄉閭餽問慶弔禮人益以為難能與性居二十二年為
今洪武¶元年秋得疾且革執性手曰我為汝家婦不幸
寡祐二世短命¶保汝父子覉孤横逆艱棘中雖不敢不
盡死力然一弱婦人耳¶安敢自意無他萬一有不測我
<pb:KR4e0024_WYG_004-9b>
死有餘罪今天幸得見汝成立¶有婦有子我可以下見
爾祖矣雖然思兩世孤雛先緒不絶如<md:KR4e0024_SBCK_004-9a>¶綫克有今日益
感激續聞亢宗以成吾志爾焉可不勉言畢而¶逝年七
十有九今性以雅飭稱于鄉君子謂性之賢劉之教云¶
史氏曰余聞性之妻之弟王崧道劉事未嘗不喟焉為
之太息¶其豈非再造黄氏之家者乎始有通次有性其
後性獲全皆藉¶之由是黄氏之先不遂為若敖氏之餒
非再造其家而何盖不¶獨孝節之懿無媿彛倫其存心
<pb:KR4e0024_WYG_004-10a>
之厚先見之明勇而材又孰能¶企之或曰何居夫不妬
而為夫寘少室斯不亦存心之厚乎計¶通必死而為納
婦斯不亦先見之明乎中孫兇暴以身拒之而¶迄脫性
非勇而能之乎隻身持家政遭多難而家滋殖非材而¶
能之乎若劉真女婦而丈夫哉於戲賢乎矣¶
　　　陳節婦傳¶
陳節婦胡正温州平陽縣人宋國子博士荂其曽大父
也荂與<md:KR4e0024_SBCK_004-9b>¶兄國史院編脩官芳俱以神童登嘉定丁巳第
<pb:KR4e0024_WYG_004-10b>
節婦年十九父¶祺孫以妻同縣陳彦道彦道於宋黄州
通判用中為曾孫歸陳¶氏三年生一子泰夫而彦道病
卒節婦屏脂澤弗御惡笄垢服¶人不能堪而安之彦道
族之人風以再行節婦向姑泣曰妾何¶敢爾也夫亡婦
稱未亡人藉令無子亦辦作陳氏鬼況有子乎¶妾幸生
長衣冠家日聞禮義之訓豈可與閭左無識者伍而辱¶
先乎使妾之足一移不獨妾犬彘弗若老姑幼子將仰
之誰其¶有不失所者耶言已泣不止其族人風之不動
<pb:KR4e0024_WYG_004-11a>
則逼之節婦曰¶我知之矣欲我他適而奪吾之田爾田
與節孰重輕即棄田以¶畀夫之族而日夜力紡績仰以
養姑俯以育子銖積其餘以塟¶其夫子長聘宋刑部尚
書周坦之𤣥孫女為之室姑享年八十¶乃終以禮䘮塟
之煢煢一婦人既完其節又克盡送死之禮而<md:KR4e0024_SBCK_004-10a>¶保有陳
氏之𦙍可不謂難能哉君子過其門指曰是家有節婦¶
歎息而去節婦&KR0276;居五十一年卒卒時年七十二¶
史官曰世所貴閥閱之家者豈以其傳珪襲組哉儀法
<pb:KR4e0024_WYG_004-11b>
嚴飭被¶及後昆至更數世而不移世教有所頼焉故也
有若國博胡公¶兄弟並起進士則其教之行於家必有
可觀者矣至於循習雖¶婦人女子亦能以貞節自守食
蓼茹荼凛凛不可屈撓君子之¶澤入人之深如此哉余
特表而出之作陳節婦傳非惟以彰胡¶氏之賢亦將以
愧夫世之生長故家而不令者云¶
　　　天刑生傳¶
天刑生者名闕天刑生其號也生生而病兔闕因名闕
<pb:KR4e0024_WYG_004-12a>
而自號¶闕翁及年壯更得盲聵拘攣病生傷目之不眀
也耳之不聰也¶手之不能執也足之不能履也曰類若
吾矐吾薰吾攭吾&KR0898;者<md:KR4e0024_SBCK_004-10b>¶孰為之天也天何刑我酷也吾
殆有隠慝乎古之刑㡬而吾今¶具四刑悲夫以此更今
號曰天刑生云或曰生嘗坐族子徳脩¶乾没内庫物簿
録其家就逮南京今天子燭其非辜卒還¶其家財而縱
之歸天子即天也今天子不忍生罪而謂¶天且刑生孰
信之或曰生大父父仕皆不大顯未嘗竊主柄作¶威福
<pb:KR4e0024_WYG_004-12b>
倚法報復鬻獄而漁色滛刑而黷貨亦未嘗武斷而兼
并¶極奢窮欲而暴殄天物生又讀書循理未嘗多行不
義事熟視¶(闕/)不得所以致疾狀而生乃有斯疾信隠慝
致邪夫天於人也¶隠慝猶且察之而矐之薰之攭之&KR0898;
之如此則陽為不善者又¶當何如人之竊主柄以作威
福者倚法以報復者鬻獄漁色淫¶刑黷貨者武斷而兼
併者極奢窮欲而暴殄天物者多行不義¶事者可劓可
刵可刖可戮者何可勝數不于彼是劓是刵是刖<md:KR4e0024_SBCK_004-11a>¶是戮
<pb:KR4e0024_WYG_004-13a>
顧乃隂矐生目薰生耳攭生手&KR0898;生足不既失刑乎所
謂¶福善禍滛者非邪或曰天人曷嘗相于生者生死者
死吉者吉¶㓙者㓙天何與焉而生乃謂天刑之不亦厚
誣天也歟哉或曰¶若生者而信天刑之則亦天之未定
耳天定且將以刑生者而¶刑其可劓可刵可刖可戮者
善者可怠而惡者可肆耶生俱弗¶之答驟然歌衛人之
詩曰已焉哉天實為之謂之何哉生姓潘¶氏金華人其
先世仕宋中書舍人黙成先生最顯後六世而宋¶亡又
<pb:KR4e0024_WYG_004-13b>
二世乃至生生通經能詩文而詩出語尤絶人生口吃
然¶喜面臧否人是非得失期期言不已喜怒一弗顧人
以此嚴憚之¶有隂事惟恐生知之而發之見生輙趍避
去之生今杜門不復¶出遇事猶輙作詩風刺向令生不
以疾廢詔起文學儒生且¶首推上生使生得如汪何軰
拜御史亦且諤諤如乃祖而生竟<md:KR4e0024_SBCK_004-11b>¶以疾廢矣君子皆為
之太息曰不幸不幸云¶
論曰天道無親常與善人若潘生者得不為善人乎而
<pb:KR4e0024_WYG_004-14a>
其疾患¶至於此則夫善人天何與之之有哉仲尼而不
得位顔淵而短¶命死冉伯牛而有疾子夏而喪眀聖賢
且如此獨潘生乎人皆¶謂生之自號為激察其言乃可
謂能自反者莊周云知其無可¶奈何而安之若命者其
潘生之謂與¶
　　　梁道士傳¶
梁道士貞者字松間處州麗水人其先世仕宋多由儒
科起家¶禮部侍郎椅最顯貞禮部之弟制參材之曾孫
<pb:KR4e0024_WYG_004-14b>
也八歳䘮父母¶十二投紫陽觀為道士時𤣥妙觀有髙
士曰特授希𤣥先生楊¶景雲以道化逺近貞居紫陽六
年不見道乃入𤣥妙事希𤣥訖¶傳其道希𤣥弟子數十
百人而貞為髙弟希𤣥既蛻去貞遂濟<md:KR4e0024_SBCK_004-12a>¶江踰淮涉汴過
吕梁以至燕山碣石候羡門安期生之徒特進¶于大宗
師一見器之留居蓬萊宫十餘年乃與集賢大學士六¶
十四薦于朝得處州路𤣥妙觀住持提㸃領本路道教
事貞南¶歸領職未一年今天子命越國胡公取處州貞
<pb:KR4e0024_WYG_004-15a>
入青田¶山中以避胡公延之相見乃詣軍門見胡公則
軍士即觀而屯¶固無隙宇矣道衆死于鋒鏑與赴水投
崖死者相枕藉也於是¶收而掩之即藏殿以栖丐食飲
以卒日所親闢舘招之辭曰吾¶所以如此者祖師之香
火不可委而去之也不往軍士毁虛皇¶壇繕城貞稽首
曰壯士幸勿毁而毁不為止則卧壇上曰此不¶可毁也
即毁當身與石俱碎耳軍士惕其言乃止不毁而更為¶
葺之耿院判俾建普大齋所獲信施以贍其衆以予各
<pb:KR4e0024_WYG_004-15b>
庄市牛¶種一髪不歸已槖後二年苗軍亂復作衆不汚
觀不燬頗賴焉<md:KR4e0024_SBCK_004-12b>¶及叅軍胡深歸鎮處州俾建醮三日夜
叅軍顧觀之梁棟傾圮¶曰失今不治他日將何所用力
貞曰前年預借糧去年行和糴¶道士憂徵輸之無從取
也暇治觀乎叅軍惻然為捐觀之糧三¶百餘石施以白
金二百兩鹽二千觔貞即盡心殫力支欹危補¶罅漏既
迄功慨然曰粗足塞吾責矣辭去叅軍與知府程孔昭¶
不聽㑹嗣天師亦强起之乃復為强起雖起然黜去一
<pb:KR4e0024_WYG_004-16a>
切俗務¶而獨求諸内一室蕭然敗惟廢几人不堪也而
燕處超然客至¶對坐清談竟日無一語及世間事得酒
即滿引竟醉遇其得意¶援雅琴鼔一再行使人目擊而
意消四方賢士至處州無弗欵¶門願見之郡嘗天旱長
吏遣巫禱雨者禱且兩月終不雨何指¶揮者詣貞請禱
貞謝曰不能無已則設醮耳然不竭誠雖設醮¶雨不可
得也指揮乃命貞醮方&KR2041;事當午日炎炎如烈火俄隂<md:KR4e0024_SBCK_004-13a>¶雲四合大雷電以風雨大作三日乃止咸以為貞所致
<pb:KR4e0024_WYG_004-16b>
詠歌之¶貞曰我豈能致雨雨適與醮㑹耳諸公聞之曰
長者長者建州¶兩道士爭住持相與愬於中書丞相李
公命𤣥教院擇髙行道¶士往平之而𤣥教院以屬貞貞
至建州折以片言兩道士委服¶乃奉幣物為貞夀貞即
罵曰若等出家者乃爭至煩我逺來市¶人不若也何復
以市人處我趣反而幣物無以㸃我也兩道士¶慙而退
初希𤣥蜕去常住收其田而其遺蛻久莫為瘞者及貞¶
歸自燕始鑿石室麗山冡頂瘞而樹碑焉貞之留燕也
<pb:KR4e0024_WYG_004-17a>
與上元¶楊敬脩為友往來相善敬脩病貞為延毉具藥
靡廢三千緡錢¶後貞南歸敬脩從人假貸以償貞曰朋
友有通財之誼何以償¶為君遠客此土而我行且歸鄉
里何以償為敬脩持錢來償終¶已不取貞自燕歸無㡬
時敬脩從經畧使經畧江南行次處州<md:KR4e0024_SBCK_004-13b>¶經畧使得便宜
除拜敬脩又用事郡縣官可立得也敬脩見貞¶刮目焉
且曰若有親故欲得官者以姓名來貞謝無親故羣嗜¶
進子爭啖貞以重賂要為關白貞大驚且怒曰我豈為
<pb:KR4e0024_WYG_004-17b>
若軰關¶白者耶人以告右末叅政叅政歎曰此真道士
也益敬重之貞¶既出家為道士惟一兄行年五十不娶
貞蚤暮謂兄曰兄先人世¶嫡奈何不娶異日宗祀將誰
屬者而兄終不肯娶貞涕泣以告¶族婣曰兄不娶梁宗
誠不祀矣幸為我勸兄其言懇欵惻怛族¶婣相率勸其
兄其兄乃肯娶貞罄槖中金為兄娶婦曰兄娶果¶得子
得子梁宗以祀罄金以全梁宗誠不恨兄娶連得二子
而¶卒時其長子三歳其幼子生未周晬今長者年十三
<pb:KR4e0024_WYG_004-18a>
幼者出就¶外傅教字一出於貞有族子六歳而孤貞所
以教字之者同於兄¶之二子今亦且冠矣此皆徳行固
君子所汲汲者貞托迹方外<md:KR4e0024_SBCK_004-14a>¶而尒則其見重於四方賢
士豈徒以道術哉¶
論曰始余見道士蓬萊宫時道士方客遊而意氣自得
視其類¶軰輿騎劍履侍祀帝所蔑如也後見于𤣥妙則
被璽書領鄉郡¶道教人皆為道士榮而道士澹然無毫
髪之異自不見道士今¶又二十年及見之亦無毫髪異
<pb:KR4e0024_WYG_004-18b>
始見時年已六十餘矣目光燄¶燄爍人似欲飛動此非
有道者耶余亦安足知之次其平生事¶于篇殆見其衡
氣機也栝多名山盧仲綸章居簡徐虛寂之流¶托焉而
出入人間道士栝産也詎知非其徒耶¶
　　序¶
　　　林氏族譜序¶
平陽林氏五季時自長溪赤岸來居四溪宋中葉自四
溪析居¶嶺門嶺門之族字敬伯者持其譜圖指示余曰
<pb:KR4e0024_WYG_004-19a>
惟我林氏自周<md:KR4e0024_SBCK_004-14b>¶博陵公歴十八代而至于今二千七百
餘年其名字世次皆於¶此見焉然以時論之今距宋唐
未遠也上距晉魏則遠矣又等¶而上距漢秦周則已逺
矣遠者難稽近者易考易考者當詳難¶稽者當略今吾
世譜顧詳於遠而難稽者略於近而易考者無¶他焉年
代緜邈巻帙浩繁兵火之荐更存於散軼之後得於毁¶
裂之餘由唐而上全而有徵由唐而下不全而無徵故
也吾於¶其有徵者既不敢忽而不録於其無徵者亦不
<pb:KR4e0024_WYG_004-19b>
敢旁求曲證故¶以舊譜寘于前而斷自所可知者為嶺
門譜系附于後葢林氏¶之在平陽也皆祖福唐尉後若
干世徙四溪又七世徙嶺門又¶五世支為四房曰文曰
行曰忠曰信其初兄弟也服雖窮親雖¶盡而同所自出
也先生儻以為弗畔則願為我序之於戲君子¶重乎譜
者非以誇門地也所以慎同異别親疎也故無所據而<md:KR4e0024_SBCK_004-15a>¶强加之是謂誣其祖可據而反遺之是謂忽其先誣祖
不孝也¶忽其先亦不孝也今敬伯之所為不妄援於己
<pb:KR4e0024_WYG_004-20a>
遠不輕棄於己¶疎真知孝之道哉仲尼不云乎夫孝者
善繼人之志善述人之¶事者也古今林氏以徳業顯者
余不暇論姑言敬伯之所自出¶者焉若福唐尉之執喪
廬墓可謂孝矣若知諫院之直言極諫¶可謂忠矣事親
不過乎孝事君不過乎忠臣子之事君親而於¶忠孝無
憾可謂盛徳之士矣盛徳者必百世祀此其子孫之所¶
以有衍而無替也自今敬伯率其族人相與勸勉處家
庭則以¶尉之所以事親者事親列朝著則以諫院之所
<pb:KR4e0024_WYG_004-20b>
以事君者事君¶則信乎能繼述矣其於孝也又何加焉
余見林氏之福澤方來¶而未艾譜之所書豈但若是而
已哉¶
　　　譚氏家譜序<md:KR4e0024_SBCK_004-15b>¶譚本姒姓子爵其分土在今濟南歴城之間實齊之附
庸也入¶春秋三十九年周莊王之十四年魯莊公之十
年見滅於齊桓¶公而譚子奔莒譚自為齊所滅子孫遂
以國為氏而其後有漢¶譚平定亦有去言為覃氏者而
<pb:KR4e0024_WYG_004-21a>
其後有梁東南寧州刺史覃無¶克而齊明帝時零陵有
譚𢎞寶以四世同居旌表門閭蠲復稅¶役長沙譚氏莫
詳其所自出有仕版宋為禮部侍郎贈端明殿¶學士者
名世績其先自南昌來遷而長沙之譚氏自端明公始¶
顯盖自端明而下及今八世矣子孫繁碩其以才學行
誼自見¶者往往有焉至正壬辰丁亂以來族人四出避
難族譜由是散¶軼其七世孫濟大懼乆而後人不知其
世也來謀於余余以為¶宋豫章黄文節公之為譜也七
<pb:KR4e0024_WYG_004-21b>
世以上遠不可知疑不能明者¶皆略而弗著葢慎之也
今取法於斯其豈不可乎於是斷自所<md:KR4e0024_SBCK_004-16a>¶知為本房圖既
成復屬余敘敘曰古有大宗小宗之法先王所¶以敘¶¶¶¶¶¶天
倫係人心明教原敦政本者也由漢以下宗法廢而門
地盛於是譜牒之學興焉族之有譜其猶宗法之遺意
與近代言族譜者二家為法厥各不同世經人緯取法
史氏之年表則歐陽氏也系聨派屬若禮家所為宗圖
者則我蘇氏也其為使人重其本之所自出而尊尊之
<pb:KR4e0024_WYG_004-22a>
義明詳其支之所由分而親親之道立則未嘗不同也
尊尊親親而譜法盡矣是故宗法既廢之後先王敘天
倫係人心明教原敦政本之遺意猶粲然於族¶譜見之
君子無志於存禮則已有志於存禮者其復忍置而弗¶
講乎譚氏之族遠矣其系序之承傳支屬之分異所以
莫詳者¶兵燹之荐更載籍之無徴焉耳今濟之為書雖
不能如我蘇氏¶致詳於所親而不遺於所疎然於歐陽
氏之法庶㡬有合焉粤<md:KR4e0024_SBCK_004-16b>¶自天下多故雖名士族鮮不茍
<pb:KR4e0024_WYG_004-22b>
簡以廢禮而濟獨汲汲於此加¶之意其可謂知禮也已
矣濟字濟翁今以忠顯校尉為管軍千¶户所鎮撫守禦
金華云¶
　　　黄氏家範序¶
治國非難治家惟難古有是言也夫國大而家小不難
其大顧¶難其小何哉家主恩者也而其流也滅義至于
滅義矣欲家之¶治豈易易乎故欲治其家者必以義濟
恩以義濟恩舍禮法則¶何以哉漢唐以來士庶之家雖
<pb:KR4e0024_WYG_004-23a>
服窮親盡而能聚族以居若東¶平張氏九江陳氏金溪
陸氏今浦江鄭氏亦惟範之以禮法而¶已矣故範之立
不惟可以治家抑亦可以保家鄭氏同里黄君¶資善有
見於此爰立家範總九十則自冠昏䘮祭下至米鹽細¶
務事為之制有禮有法的然可行乃以告余曰吾與吾
弟資深<md:KR4e0024_SBCK_004-17a>¶資文合食而同居非有範也而歴三紀猶一日
者親也今吾之¶子與吾弟之子十有一人矣自今而後
吾之孫與吾弟之孫不¶知其㡬人為吾之曾𤣥與吾弟
<pb:KR4e0024_WYG_004-23b>
之曽𤣥又不知其㡬人焉親者¶能必其不遂至于疏也
歟而不為之範可乎此吾家範之所以¶作也若夫損益
之則繄子焉是望於戲君家之範豈余得而損¶益哉為
君敘之可也敘曰國之所恃法焉已矣其立與立其廢¶
與廢故一日不可無之然法立而不行謂之䙝法法立
而不奉¶謂之玩法法立而不遵謂之悖法悖法玩法其
責在下䙝法其¶責在上有法而䙝與無法同有法而玩
與無法同有法而悖與¶無法同家之範猶國之法也其
<pb:KR4e0024_WYG_004-24a>
可一日無哉使有範而與無範¶同則雖立範又何貴焉
則範雖立又何補焉是故善治國者行¶其法者立賞玩
其法悖其法者無宥夫然後法無不行而國無<md:KR4e0024_SBCK_004-17b>¶不治治
國猶然而況治家乎今黄氏之家有範矣其克奉與克¶
遵者必賞以家範之賞其不克奉與不克遵者必罰以
家範之¶罰何患其不行而家之治也又何難哉合食而
同居雖百世可¶必也抑黄氏義家也義家子弟不待乎
範而興行孝友率由禮¶誼固當茍待範之立而後勉强
<pb:KR4e0024_WYG_004-24b>
人斯陋矣矧範之以範而不奉¶焉不遵焉至于見罰而
猶不耻焉不悔焉不勉焉則亦匪人也¶已矣則亦匪人
也已矣於戲言出余口猶有弗忍焉者孰謂黄¶氏之子
孫而忍為之虖尚念之乎尚慎之虖¶
　　　呉氏孝義集序¶
孝義里在諸暨縣節孝鄉即南宋賈恩所居里也恩事
見㑹稽¶志而里實由恩以名里之呉氏其先世居開化
鄉之峽上宋熈¶寧中𤣥丘居士泗由峽上來遷而孝義
<pb:KR4e0024_WYG_004-25a>
之有呉氏自此始傳十<md:KR4e0024_SBCK_004-18a>¶一世至筠西翁宗元而家益裕
族益大乃同室廬以處合釜㸑¶以食通其有無共其休
戚子孫遵之今且五世矣閨門之内秩¶秩乎其肅穆也
羣從之間抑抑乎其慈良也小大之政井井乎¶其有倫
紀也吉㓙之禮鑿鑿乎其中榘度也鄰里之中諄諄乎¶
其盡恩禮也僕𨽻之㣲循循乎其能謹勑也道其里指
其門而¶相告曰此居孝義里而行義無愧前烈者確乎
人人無間言也¶筠西之孫鉞念作始之難而懼保終之
<pb:KR4e0024_WYG_004-25b>
不易尚冀來者無替詔¶謀而相與繼述之此孝義集之
所以編也親親之道莫大乎昭¶本始故譜圖先之閑家
之方莫急於守先訓故家教家範次之¶文辭所以鋪張
德美者也故記序銘賛次之而歌行附焉墓誌¶所以埀
示悠久者也故碑銘行狀次之而輓詩附焉人之交也¶
各以其類觀其交際而其人之賢否攸見故尺牘次之
犬人畜<md:KR4e0024_SBCK_004-18b>¶也性於孝感於人而然也故孝犬録次之釐為
八巻繕寫成帙¶因其鄉先達桂仲晦請余為之序予觀
<pb:KR4e0024_WYG_004-26a>
天下之物厚其積而後¶其勢隆浚其源而後其流逺世
家之澤有引而無替未有不由¶子孫之善繼善述者也
善繼述者將何所致其力哉亦惟盡心¶於日用彛倫之
所當為者而已耳是故父慈而子孝夫義而婦¶順兄友
而弟恭上和而下睦家之肥也父子之慈孝夫婦之義¶
順兄弟之友恭上下之和睦孰使之性使之也性本於
天而人¶同此理故賈氏之於呉氏姓雖異而孝義之行
若出一人自南¶宋至于今時雖殊而孝義之聞若在一
<pb:KR4e0024_WYG_004-26b>
時性之在我雖異時異姓¶之人猶且同之何獨至於同
時同姓之人而不同乎是集之編¶其名葢有由矣夫以
八巻之書不忘其所始則觀是集之人其¶可忘其所本
乎故能充孝義之性斯能盡孝義之實盡孝義<md:KR4e0024_SBCK_004-19a>¶之實斯
能延孝義之慶延孝義之慶斯不失為孝義者之後而¶
可以居孝義之里詩書所稱聿脩厥徳追配前人鉞寧
不望之¶來裔乎尚懋勉之不然徒有是編也亦末矣¶
　　　古詩選唐序
<pb:KR4e0024_WYG_004-27a>
詩之有風雅頌賦比興也猶樂之有八音六律六吕也
八音六¶律六吕樂之具也風雅頌賦比興詩之具也是
故樂工之作樂¶也以六律六吕而定八音詩人之作詩
也以賦比興而該風雅¶頌但詩人作詩之初因事而發
於言不若樂工作樂之初先事¶而為之制焉耳於戲韶
簫也大夏也大武也以至于秦魏齊諸¶國其樂之作也
陳之以八音和之以律吕未嘗不同也而其音¶則未嘗
同也商也周也魯也以至于𨚍&KR0352;衛諸國其詩之作也
<pb:KR4e0024_WYG_004-27b>
經之以風雅頌緯之以賦比興未嘗不同也而其音則
未嘗同<md:KR4e0024_SBCK_004-19b>¶也樂音之有治有忽不係八音六律六吕而係
世變詩音之有¶正有變係風雅頌賦比興而不係世變
哉夫惟詩之音係乎世¶變也是以大小雅十三國風出
於文武成康之時者則謂之正¶雅正風出於夷王以下
者則謂之變雅變風風雅變而為騷些¶騷些變而為樂
府為選為律愈變而愈下不論其世而論其體¶裁可乎
李唐有天下三百餘年其世葢屢變矣有盛唐焉有中
<pb:KR4e0024_WYG_004-28a>
唐焉有晚唐焉晚唐之詩其體裁非不猶中唐之詩也
中唐之¶詩其體裁非不猶盛唐之詩也然盛唐之詩其
音豈中唐之詩¶可同日語哉中唐之詩其音豈晚唐之
詩可同日語哉昔襄城¶楊伯謙選唐詩為唐音録蜀郡
虞文靖公序之慨夫聲文之成¶係於世道之升降而終
之以一言曰吾於伯謙之録安得不歎¶夫知言之難也
葢不能無憾焉無他文之日降譬如水之日下<md:KR4e0024_SBCK_004-20a>¶有莫之
能禦者故唐不漢漢不秦秦不戰國戰國不春秋春秋
<pb:KR4e0024_WYG_004-28b>
不三代三代不唐虞自李唐一代之詩觀之晚不及中
中不及¶盛伯謙以盛唐中唐晚唐别之其豈不以此乎
然而盛時之詩¶不謂之正音而謂之始音衰世之詩不
謂之變音而謂之正音¶又以盛唐中唐晚唐並謂之遺
響是以體裁論而不以世變論¶也其亦異乎大小雅十
三國風之所以為正為變者矣詩與樂¶固一道也不審
音不足以知樂不審音則何以知詩伯謙之於¶音如此
則其於詩也可見矣此文靖之所以不能無憾也歟平
<pb:KR4e0024_WYG_004-29a>
陽林敬伯蚤歳誦文靖之序深有槩乎其𠂻及遊國學
質諸博¶士貝延琚劉子憲而知唐音去取出其嗜好也
其友䝉隂縣簿¶暇日乃更選焉非有風雅騷些之遺韻
者不取也得七百六首¶随其世次釐為六巻以所選皆
五七言古詩故目為古詩選唐<md:KR4e0024_SBCK_004-20b>¶敬伯之言曰竊聞詩縁
情而作者也其部則有風雅頌其義則¶有賦比興其言
或三或四或五或六或七其篇或長或短初曷¶嘗拘拘
於其間哉又曷嘗曰我為風為雅為頌也因事而作出
<pb:KR4e0024_WYG_004-29b>
於國人者則曰風出於朝廷者則曰雅用之宗廟郊社
者則曰¶頌又曷嘗曰我為賦為比為興也成章之後直
陳其事則曰賦¶取彼譬此則曰比托物起意則曰興如
斯而已矣奈何律詩出¶而聲律對偶章句拘拘之甚也
詩之所以為詩者至是盡廢矣¶故後世之詩不失古意
惟有古詩而今於唐詩亦惟選古律以¶下則置之而況
唐之詩近古而尤渾噩莫若李太白杜子美至¶於韓退
之雖材高欲自成家然其吐辭暗與古合者可勝道哉
<pb:KR4e0024_WYG_004-30a>
而唐音乃皆不之録今則不敢不録焉余偉其論之確
識之夐¶而選之精也是以備著之於戲此詩選勝於唐
音逺甚使文靖<md:KR4e0024_SBCK_004-21a>¶復生而見之寧不快於其意必有以發
揮敬伯之用心者矣惜¶乎九原莫作顧使余序其篇端
也¶
　　　重校漢𨽻字源敘¶
重校漢𨽻字源六巻臨川宋季子所輯不鄙伯衡以序
見屬其¶書伯衡雖未之見觀其自序季子之輯是書也
<pb:KR4e0024_WYG_004-30b>
夫豈一日之力¶伯衡於𨽻法初不通曉何以言哉雖然
魯壁科斗之書出孔安¶國為𨽻古定非漢始有是𨽻也
自秦人變篆以便𨽻胥則𨽻固¶權輿於秦矣而謂漢𨽻
為字源何哉𨽻雖肇於秦至兩漢而法¶度斯備㸃畫俯
仰之勢脫去篆分之意遂成一代之文崔子玉¶蔡邕梁
鴻鍾繇諸人傑然以之名家百世之下咸取則焉雖總¶
謂之漢𨽻可也雖謂漢之𨽻為𨽻字之源亦可也經渉
世代不¶免人用其私智徇於今之厚徵於古之畧臨學
<pb:KR4e0024_WYG_004-31a>
之家狃于習熟<md:KR4e0024_SBCK_004-21b>¶承其譌而踵其謬所從來乆矣篤志于
古學游心於藝事者不¶本諸漢烏乎本哉夫本諸漢者
豈曰漢之去古未逺云乎亦惟¶漢法六體書試吏蒼頡
之教史籕之學夫人誦而習之字學猶¶近古也是以有
取焉耳盖書之體雖殊總其實不越乎六書而¶已六書
既通參伍以變觸類而長極文字之變不能外焉故士¶
惟弗學學必先六書尚論書法之源舍是則何以哉世
人下筆¶往往與古背馳而流於俗謬者六書之學弗講
<pb:KR4e0024_WYG_004-31b>
也因之以周衰¶重之以秦火保氏之所掌小學之所教
雖不可考也而説文解¶字字序等書猶有足徵焉者誠
能反本循源而求之於斯其於¶形聲事意轉借之辨何
至於昧文字子母聲音之源何至於迷¶波磔㸃畫偏傍
位置之類復何乖之有然則𨽻法雖備於漢而¶所以觀
其㑹通以極乎書之為書者其可畫漢而遽止哉此宋<md:KR4e0024_SBCK_004-22a>¶儒婁機字源之所由作而季子之所以重校也歟韓愈
氏有云¶無迷其途無絶其源祖述兩漢途之迷者希矣
<pb:KR4e0024_WYG_004-32a>
根祗六書源之¶絶者希矣雖以之盡古今之書綽然有
餘裕矣豈惟𨽻哉豈惟¶𨽻哉漢求能讀古書者必徵齊
人以所聞伏生可以考論也季¶子生車書混一之代年
學俱冨志於稽古推其餘力重校此書¶其有關於字學
之大者世惟無事考文則已儻有事於考文將¶於是乎
徵焉抑聞孝宣命張敞受齊學遂能讀鼎刻杜鄴從敞¶
子吉得其緒餘亦以小學名家至於敞受學之師史乃
逸其姓¶名君子憾焉今季子述其承傳之自甚悉使人
<pb:KR4e0024_WYG_004-32b>
觀其書而知其¶師亦賢於敞也已矣¶
　　　偏旁辯證序¶
扶風馬侯未出仕時僑于嘉禾嘉禾之士相率委質而
師焉侯<md:KR4e0024_SBCK_004-22b>¶病世之學者於書學置而不講自一字以至偏
旁承偽踵誤十¶八九乃為書若干篇曰偏旁辯證與承
學之士講習云及侯出¶而為郡臨川而東陽蔡侯適以
進士通守其郡謂侯此書誠有¶補於小學者也可不廣
其傳乎馳書金華屬余敘之予惟先王¶之教小學必以
<pb:KR4e0024_WYG_004-33a>
六藝書其一也稽之周官掌養國子教之六書¶有保氏
焉三歳則一考之以同其文其為教如此是以其時士¶
無弗知書是非有正而人不敢用其私也歴秦漢而至
于唐經¶殘教弛已久書之為書也因世生變趨便就簡
非盡復先王之¶舊矣然猶有維持之法焉太史試學童
能風書九千字以上乃¶得為史又以六體試之課最者
以為尚書御史史書令史吏民¶上書或不正輙舉劾漢
之制也取士有明字科學舘諸生試書¶凡書學石經說
<pb:KR4e0024_WYG_004-33b>
文字林先口試通乃墨試說文字林二十條十<md:KR4e0024_SBCK_004-23a>¶八通為
第唐之制也其為法如此是以其時士亦無不知書是¶
非有正而人不敢用其私也自時厥後時異制殊非惟
先王之¶教不復而取士之法亦莫之行矣學士大夫率
謂書非切己事¶高談性命者慕遠大而忽近細游心藝
事者較工拙而論&KR1126;妍¶班揚賈許陸薛二李二徐之説
雖有存焉者㡬何人能盡其心¶也昧形聲事意轉借之
辨迷文字母子聲音之原夫豈獨後生¶小子哉先儒朱
<pb:KR4e0024_WYG_004-34a>
子患之嘗欲取説文解字字序為書篇以詔于¶來學惜
乎有其志而其書未就焉嗚呼成朱子所欲為之志以¶
明先王之所以教豈不在後之君子乎此馬侯之書所
以作也¶竊觀其書凡一字之全謬偏旁之不經流俗之
習熟傳寫之差¶舛牽強而穿鑿杜譔而因襲一㸃一字
之分一畫一字之别同¶音異用同形異從之類莫不推
尋其端緒論列其得失考訂其<md:KR4e0024_SBCK_004-23b>¶牴牾區别其部類而其
取舍義例有不合於班揚賈許陸薛二¶李二徐之説者
<pb:KR4e0024_WYG_004-34b>
盖鮮矣明先王之教成朱子之志端在於此書¶乎國家
方稽古以制度學校之教脩取士之法行吾知亦將¶有
取焉而於同文之治不無功矣豈惟有補於小學云爾
哉是¶用不讓而為之序使覽者知其書實繼先儒而作
而盡其心焉¶庶㡬蔡侯之志也¶
　　　心學圖說後序¶
金華坦溪之上有隐君子曰鄭君彦淵宋川陜置制忠
愍公之¶六世孫也始余得其塟書注釋讀之固意彦淵
<pb:KR4e0024_WYG_004-35a>
儒者乃今讀其¶心學圖説信彦淵之為儒者無疑矣夫
堯舜禹之相授受也曰¶人心惟危道心惟㣲惟精惟一
允執厥中萬世正學於是乎出¶焉商周繼之其間聖賢
焉不學而亦焉有外此以學者哉逮乎<md:KR4e0024_SBCK_004-24a>¶周衰聖人不作
異端並起其所以為學者大抵非帝王之學漢¶興群儒
掇拾遺經於秦火之餘往往溺於訓詁而不知反求諸¶
心則既失矣後千數百年濓洛諸大儒出當宋世相與
倡明聖¶學而論著焉子貢之徒所不得聞於仲尼者昭
<pb:KR4e0024_WYG_004-35b>
然若揭日月天¶下學士始知不知道不可以言學不明
心不足以為學夫何積¶習既久雖有豪傑之材亦皆篤
惟先儒之成言是誦莫肯以精¶力自致而今為甚譬如
侏儒之觀場人抵掌亦抵掌人揶揄亦¶揶揄其目且猶
無見也其心況有得乎則其失愈逺矣夫千古¶帝王之
學固因濓洛諸大儒而復明至於天地事物之倫理性¶
命道徳之精㣲諸大儒又豈敢自謂其言盡矣備矣後
之學者¶無所容心無所容喙也乎哉此彦淵之書所以
<pb:KR4e0024_WYG_004-36a>
作也彦淵優游¶事外於凡聖經賢傳旁及釋老之書靡
所不覽而未嘗阿以為<md:KR4e0024_SBCK_004-24b>¶同冥思而黙體深造而自得得
其説直欲逾濓洛渉洙泗窺先¶天之秘推其用心可謂
勞矣非儒者而能與於斯乎惜夫是書¶出於三百年之
下而諸大儒莫之知而莫之取也向令彦淵與¶諸大儒
並時而生從而就正焉其有不傳信乎而顧使余得而¶
讀之豈知言哉唐許𦙍宗國毉也而不欲著書以為脈
之候幽¶而難明吾意所解口不能宣得吾之所言而不
<pb:KR4e0024_WYG_004-36b>
得吾所不言則¶於脈有不能明而且妄投藥矣於戲毉
家之説萬一失之其禍止¶於傷人吾儒家之説萬一失
之其禍遂至於亂世然則儒者著¶書視毉者著書豈不
愈難乎故余平生為學不敢篤信成言亦¶不敢輕出臆
説觀彦淵之超詣獨得多所發揮寧無慨然者乎¶圖與
説所不能盡者彦淵尚終有以教我哉¶
　　　范氏文官花詩序<md:KR4e0024_SBCK_004-25a>¶京口范氏自宋至今為郡望族其先世嘗植文官花以
<pb:KR4e0024_WYG_004-37a>
為庭實¶辛稼軒所為賦水龍吟者也近代趙松雪鄧素
履諸賢咸有題¶詠總若干首是花唐時惟學士院有之
其殊形異色余固未嘗¶得見竊誦諸賢之賦詠而想望
焉豈非范氏之嘉祥哉葢草木¶於天地間為物雖㣲乃
若鍾夫粹美溢為英華忽焉而榮倐焉¶而悴是則不偶
然也故孔陵之檜斯文之興喪係焉廣陵之瓊花¶世道
之盛衰係焉田氏之荆王氏之槐門祚之升降係焉則
草¶木有關於人事也久矣而況天地生物有定形則有
<pb:KR4e0024_WYG_004-37b>
定色白者¶不能碧紅者不能紫今以一卉之㣲一日之
間而遞為之變而¶具有其色又花之異常而不多得者
也孰謂范氏之有是花也¶暢茂敷榮數百年猶一日而
可委諸偶然乎是宜諸賢喜傳而¶樂道之也於戲言天
者常徵於人則於是花可以見范氏之所<md:KR4e0024_SBCK_004-25b>¶積矣觀物者
取必於天則於是花亦可以見造物之厚范氏矣¶不然
宋徳既爽元入中國元徳既爽皇明膺運天命¶之去留
人事之廢興且至于再故家喬木不與海桑俱化者鮮
<pb:KR4e0024_WYG_004-38a>
矣何獨是花之在范氏庭砌間雖運去物改而其舒翹
挺秀自¶若也世之勃然赫然以貴冨之家身得之而身
失之者多矣又¶何獨范氏一門傳緒愈逺而流澤愈長
賢材繼作項背相望不¶惟詩禮纉承抑且組綬蟬聨也
吾祖文忠公之銘三槐堂謂魏¶公之徳與槐俱萌君子
之於范氏觀徳有不在是花乎范氏之¶嗣人尚無替封
殖哉他日余過京口倘獲寓目當賦角弓之詩¶而諸賢
之篇什僉憲君方將鋟板以傳故為之序
<pb:KR4e0024_WYG_004-38b>
　　　蔡氏重修族譜序¶
平陽多鉅族尚論其盛則未有加於蔡氏者也宋先後
有國三<md:KR4e0024_SBCK_004-26a>¶百年而蔡氏舉八行一人登文科者十五人特
科八人補入太¶學者十九人待補二人請漕試二十八
人上書者二人勉解八¶人魁武科者一人登武科者四
人凡八十二人焉其不由選舉¶而以進納邊賞䕃敘者
又五十四人焉嗚呼可不謂之盛乎其¶族舊有譜晦庵
先生子朱子寔敘之毁於洪武乙卯風潮之變¶此譜則
<pb:KR4e0024_WYG_004-39a>
八行七世孫仲謙因遺簡殘編而修補者也持以示余¶
徵文為序嗟夫族蕃而分世遠而疎地殊而忘此其勢
有所必¶至者然而君子使之合於已分戚於己疎不忘
於已殊未嘗無¶其法焉三代以上維持以宗法秦漢以
來維持以譜法譜法之¶行猶宗法之行也何也自吾之
所自出以至大父之所自出以¶至於大大父之所自出
又推之以及乎始受姓之祖又推之以¶及乎屬之疎逺
者無不登載昭穆以辯之字行以聨之系序之<md:KR4e0024_SBCK_004-26b>¶承傳支
<pb:KR4e0024_WYG_004-39b>
派之分異皆可得而詳雖數百世之久千百人之衆其¶
初一人之身其一人之身而痒疴疾痛不相關乎平居
或有老¶壯稚弱不相敬讓慈愛者寧不愧乎或有力不
相藉災不相救¶死不相收者寧不悔乎或有以富貴加
之而凌侮之者寧不改¶行乎則雖分而恒合矣雖疎而
恒戚矣雖殊而不忘矣譜之所¶繫如此有尊祖敬宗收
族之心者未有不用其情者也余觀¶蔡氏之譜自九府
君至仲謙十六世仲謙之下又四世世常¶百餘人不為
<pb:KR4e0024_WYG_004-40a>
不蕃由五季歴宋元至于今不為不逺或家䁑¶奥或家
歩廊或家新城或家永嘉不為不殊而某為叔伯行某¶
為兄弟行某為子姓行其名某其字某其配某氏未嘗
不¶可考其合族之人服雖窮親雖盡而歳時伏臘未嘗
不相¶往來冠婚喪祭未嘗不相赴告患難緩急未嘗不
相扶持<md:KR4e0024_SBCK_004-27a>¶豈不以譜之立乎然則仲謙於譜之修烏得不
汲汲用其情也¶雖然今通都大邑故家舊族雖可指數
而子孫日就衰替其克¶保先業者盖甚少也而蔡氏獨
<pb:KR4e0024_WYG_004-40b>
茂衍豐殖不改其舊果何以致¶是哉天下之物其基厚
者其積髙其源深者其流長故積善之¶家傳委必遠蔡
氏由九府君而下皆知力學而有徳行質諸許¶忠簡公
誌八行銘葉文定公誌刺史墓之文則世篤其慶非朝¶
夕之故矣其族之昌大非他姓所可及尚有由然哉夫
然則為¶之後者固當謹家諜尤當繼先徳詩曰無念爾
祖聿脩厥徳又¶曰夙興夜寐無忝爾所生誠克念焉無
忝焉則蔡氏之盛又當¶何如是皆余之所歆慕而屬望
<pb:KR4e0024_WYG_004-41a>
者庸述以為序¶
　　　三夀圖序¶
浦江縣東行二十里其地曰長塘有大姓曰黄氏世家
其上黄<md:KR4e0024_SBCK_004-27b>¶氏之良曰資善曰資深曰資文其生也同氣其
分也同體其為¶人也同徳其處家也同心其夀而康也
又同而又有連山有清¶流有茂松巨竹有佳花美卉有
禽魚圖史琴奕可以娯其耳目¶志意而三人者寄傲其
間不知日之夕也呉興林子山過而見¶焉於是繪為圖
<pb:KR4e0024_WYG_004-41b>
以著其事指焉而告予曰揮扇而中坐者資善¶也觀書
而坐於其左者資深也袖手而坐於其右者資文也鞠¶
躬而進茗飲則資深之嗣子宿也是雖存其大節而資
善伯仲¶以埀白之年相從於山林之下衎衎以相友怡
怡以共適藹然¶恭順和孺之風亦可想見也已斯人也
而使之遊于鄉鄉之人¶尚有所觀感乎而使之居于邑
邑之人尚有所觀感乎而使之¶養于國學國之人尚有
所觀感乎故吾圖之不獨以張黄氏一¶門之盛葢將以
<pb:KR4e0024_WYG_004-42a>
竦動夫人之為兄弟者爾子史官也其言足信<md:KR4e0024_SBCK_004-28a>¶序之以
文以啟詠歌不屬之子將誰屬焉予聞夀也者存乎人¶
而命於天者也非智可取非力可獲非財可致以故世
之兄弟¶並臻夀康者不多見也籍令見之往往出于一
從再從三從羣¶從之間若夫同氣而生同體而分而同
夀者不常有也藉令有¶之私其妻子田廬貨賄較夫長
短得失強弱以手足之親而猶¶秦越人之相視則雖欲
同居合食休戚相關有所不能焉藉令¶能之嗜好不同
<pb:KR4e0024_WYG_004-42b>
趣舍亦異或仕于朝或賈于市或耕于野睽離¶之日常
多而㑹合之時常少則雖欲朝夕聚處自幼至老未嘗¶
相舍有所不得焉藉令得之家非給足時非休明凍餒
切於體¶膚追呼勞其筋骨皇皇如也則雖欲優游佚道
之中共享有生¶之樂有所不暇焉今資善伯仲於在天
而智不可取力不可獲¶財不可致者如此而於人之所
不多所不常所不能所不得所<md:KR4e0024_SBCK_004-28b>¶不暇者又如此求之一
邦未見其倫況一邑乎求之一邑未見¶其倫況一鄉乎
<pb:KR4e0024_WYG_004-43a>
子山雖欲不侈以圖安得而不侈之以圖展巻¶之頃觀
其伯仲之參坐也氣岸莊重凝然若三趾之鼎足以鎮¶
浮威儀煥發炳然若三階之星足以美俗且猶使人歆
慕之不¶已而況於其族姻時親炙之者乎而況於其子
孫日周還於其¶左右者乎恭順之心不油然而生則吾
弗信矣然則子山圖之¶予又從而序之非過也宜也¶
　　　陳氏文録序¶
陳氏文録者宦遊東昌之士為今浙江都指揮使陳公
<pb:KR4e0024_WYG_004-43b>
作之文¶詞也公以廣威將軍平山衛指揮鎮東昌十有
四年功紀之多¶何可算哉士或記之或序之或詩之特
表章其大者云爾¶聖天子之於公知之尤深恩寵優渥
度越尋常不次超擢斷自<md:KR4e0024_SBCK_004-29a>¶宸𠂻由是有浙江之命而公
之蒞浙江也闢塾延致㑹稽鄭元¶直先生使諸孫師焉
先生因屬其諸孫裒集記序詩為一帙題¶曰陳氏文録
不以伯衡陋而㑭序其篇端伯衡辭不獲乃為之¶序曰
古之君子紀徳銘功汲汲如不及者善善之意長惟恐
<pb:KR4e0024_WYG_004-44a>
其¶不流傳而已矣盖文詞之於功業也猶桴之於鼔也
梃之於鍾¶也鍾無梃鼔無桴則不鳴有功業而無文詞
以發揮之思慮之¶精㣲何以見經畫之周宻何以知借
曰其事接於人之耳目其¶澤洽於人之腎腸固當口誦
之而心識之然稚者有時而壯壯¶者有時而老老者有
時而往則有志有為之成績亦與之俱往¶烏在其為流
傳也誦之口孰若托之翰墨識之心孰若載之簡¶册在
昔名公卿未有馳譽於當世埀名於方來而不職此者
<pb:KR4e0024_WYG_004-44b>
也¶文詞之所係亦重矣宜乎東昌之人士表章公之事
業不容自<md:KR4e0024_SBCK_004-29b>¶己庶㡬古君子之遺意也哉始公以文武材
畧受知於¶聖天子創業之初眷遇日隆圖任益重及取
中原即以東昌屬¶公而公蚤夜竭其思慮為之經畫率
士卒珍倭冦殱亂軍翦荆¶棘闢城郭列府寺樹樓櫓奠
市井相地宜立疆畔通溝渠藝秔¶稻聲威以著寇賊以
除反側以安流亡以歸生聚以庶逺近以¶孚商賈以集
餽餉以足漕運以省徵歛以寛誠竒偉而烜赫矣¶然都
<pb:KR4e0024_WYG_004-45a>
邑間見之窮陋僻逺則莫之盡見也九重知之四方¶則
莫之盡知也乃今伯衡得是録而讀之事以實書辭不
華飾¶盖不啻渉其境而覽觀鉅麗焉然則當世欲知公
者徵是方來¶欲知公者亦必徵是而先生之所以裒集
者其亦士友之所以¶表章之意歟雖然公以勲舊為國
重臣臨制乎方面事當什¶伯於此震今而耀後固自有
史氏之大書特書是録其豈非<md:KR4e0024_SBCK_004-30a>¶權輿也哉¶
　　　繆氏壎箎集序
<pb:KR4e0024_WYG_004-45b>
古人兄弟俱善文詞士林未嘗不以為盛事故二應之
在魏二¶陸之在晉二盧之在唐當時稱之後世傳焉余
觀於平陽在元¶之世兄弟並以文鳴則有若鄭氏居今
之世兄弟並以詩鳴則¶有若繆氏鄭氏兄字季明弟字
季亮而其文集曰聨璧繆氏兄¶字仲琳弟字仲卣而其
詩集曰壎箎夫鄭氏一門而能文者同¶氣二人焉繆氏
一門而能詩者同氣二人焉此余每覽其聨璧¶壎箎集
所以輙嘆平陽人物之不可及也且言之精者為文而
<pb:KR4e0024_WYG_004-46a>
詩又言之精者也然而鄭氏兄弟固難能矣繆氏兄弟
豈不愈¶難能哉序聨璧者翰林承㫖宋先生也今仲琳
乃以壎箎集¶請余序其首簡顧余豈其人乎雖然以仲
琳為兄而有弟若仲<md:KR4e0024_SBCK_004-30b>¶卣以仲卣為弟而有兄若仲琳麗
藻交映逸韻迭發鏗鏘炳煥¶震耀遐邇固足以使人歆
羨初仲卣膺薦至京師官之而不¶拜後仲琳應詔至京
師官之亦不拜仲卣之來歸也縣令程¶君延為訓導欣
然而俯就仲琳之來歸也縣丞彭君延為訓導¶亦欣然
<pb:KR4e0024_WYG_004-46b>
俯就不汲汲於利達而切切焉為國家作人是務其¶出
處之際若合符節尤足以起人愛敬然則仲琳仲卣之
在當¶今不猶二盧之在唐二陸之在晉二應之在魏真
士林之盛事¶哉覽壎箎集者宜何如也是為序¶
　
　
　
　蘇平仲文集巻四
¶
<md:KR4e0024_SBCK_005-1a>¶
<pb:KR4e0024_WYG_005-1a>
欽定四庫全書
　蘇平仲文集巻五¶　　　　明　蘇伯衡　撰
　　序¶
　　　説齋先生文粹序¶
宋自濂溪周子河南程子倡明性理號為道學遞相傳
受至乾¶道淳熈間紫陽朱子廣漢張子東萊吕子鼎立
於一時而東南¶學者翕然宗之說齋唐公出乎其時又
與吕子周居于婺而獨¶尚經制之學直可謂特起者矣
<pb:KR4e0024_WYG_005-1b>
而豈立異哉尚論道統由周程¶等而上之至孔孟由孔
孟等而上之至三王又等而上之至于¶五帝經制者二
帝三王之治迹也聞之曰治本於道道本於心得¶其心
與道而後其治可得而言則經制性理固自相為表裏
者¶也茍從事性理而經制弗講焉不㡬於有體而無用
乎公之尚¶之也有不能已者矣立異云乎哉公與其父
侍御史堯封其兄<md:KR4e0024_SBCK_005-1b>¶饒州教授仲温樂平主簿仲義皆紹
興名進士家庭之間自相¶師友不惟史學絶精而尤邃
<pb:KR4e0024_WYG_005-2a>
於諸經自謂不專主一説不務為¶茍同隠之於心稽之
於聖人合者取之疑者闕之又謂三代治¶法悉載于經
灼可見諸行事後世以空言視之所以治不如古¶此其
志為何如哉天文地理王霸兵農禮樂刑政隂陽度數
郊¶廟學校井野畿疆莫不窮探力索於遺編之中而㑹
通其故不¶啻若身親見之上下古今和齊斟酌之以綜
世變精粗本末兼¶該並舉其所造又何如哉使得志而
大行焉舉帝王之大經大¶法於千載之後輔成一王之
<pb:KR4e0024_WYG_005-2b>
治俾天下之人復覩唐虞三代之¶盛夫何難之有然天
性廉直利不能回勢不能撓忤物既多謗¶讟攸歸仕未
通顯而遽自引退其欲發而措之事業者僅推而¶托之
論述此君子之所以追恨而深惜者也所著書六經解
百<md:KR4e0024_SBCK_005-2a>¶五十巻九經發題經史難答孝經解愚書各一巻諸
史精義百¶巻帝王經世圖譜十巻乾道秘府羣書新録
八十三巻天文地¶理詳辯各三巻故事備要詞科雜録
各四巻陸宣公奏議詳解¶十巻説齋文集四十巻今去
<pb:KR4e0024_WYG_005-3a>
公埀二百年荐更兵燹行乎世者¶惟經世圖譜諸史精
義耳其他傳者盖亦無㡬矣揚雄有言存¶則人亡則書
欲求公於公之書而其書又如此不愈大可惜哉¶諸孫
懷敬為是極力搜訪得文集焉觀士介所為序乃重刋
本¶也以發題愚書足四十巻之數且駢儷之什應用之
作居多然¶則亦非彚次之舊矣欲采擇為文粹嘉惠承
學則又懼以寡聞¶淺見而輙去取犯不韙之罪伯衡曰
梁昭明大子統嘗以一人¶之見去取秦漢至本朝數千
<pb:KR4e0024_WYG_005-3b>
百年諸家之作為文選矣宋姚鉉¶嘗以一人之見去取
唐三百年諸家之作為文粹矣他若文鑑<md:KR4e0024_SBCK_005-2b>¶文類未易枚
舉至於昌黎之文自謂約六經之㫖孰得去取之¶而公
嘗掇取二十六篇為韓子今是舉也猶是意也奚為而
不¶可使是集出則公之學術庶亦粗足表見後公而作
者有志於¶學而無從見其書一旦得而見之豈不深可
藉而若獲拱璧哉¶於是懷敬採擇論議記序書銘奏議
雜著舘職策一百五十四¶首釐為十巻其發題愚書則
<pb:KR4e0024_WYG_005-4a>
寘于前詞科仍列于後合十五巻¶不鄙以序見屬伯衡
晚陋何足以知公竊嘉懷敬不墜其家學¶喜承學之士
得有所考故不辭而書之且以見公特起於流俗¶之中
絶學之後所藴之精㣲所造之髙妙不盡在是猶愈於
槩¶乎無徵云爾¶
　　　張潞國詩集序¶
故元翰林學士承㫖嶺北行省平章政事致仕潞國張
公既薨<md:KR4e0024_SBCK_005-3a>¶之十一年其方外友北山上人槖其詩來南京
<pb:KR4e0024_WYG_005-4b>
屬前靈隐住山¶見心復禪師類次之將刻以傳㑹伯衡
自金華召至乃請為之¶序伯衡曩在史局讀公之傳念
其詩文莫之收拾久且軼墜嘗¶竊歎焉則今於此山之
請也其能以不敏辭乎夫文辭之盛衰¶固囿於世運而
世運之盛衰亦於文辭焉見之然則誦其詩而¶欲知其
人可不尚論其世乎昔元起朔方有天下至元貞大徳¶
而盛莫加焉公之生也適際其時其所鍾者粹矣其言
之品也¶有以哉然而覉窮不偶留滯江湖之表詠歌寂
<pb:KR4e0024_WYG_005-5a>
寞之濵㡬五十¶年至正初始用薦者通朝籍至是而昔
之耆老凋謝殆且盡矣¶由國子助教八轉拜翰林承㫖
遂擅文章之柄而雄視乎天下¶斯文之未泯實有賴焉
而孰知夫養之也厚而用之也不亟是¶以其望寔如彼
之暴著也豈僥倖於一旦坐致顯融者所可同日<md:KR4e0024_SBCK_005-3b>¶語哉
自公居翰林國事日非疆圉日蹙故其鋪張帝載黼黻
王¶度之什既與清廟我將之頌鹿鳴鳬鷖之雅比隆至
於緣情托¶物發為聲歌顧於匪風下泉有取焉方鳴其
<pb:KR4e0024_WYG_005-5b>
盛而遽履其衰不¶亦悲乎夫何天不憗遺而公云亡公
亡不獨詩亡而元尋亦亡¶矣文章世運固迭為盛衰者
與抑觀漢唐以來凡以文鳴者際¶乎天地之運之盛也
其制述乃有治古之風逮夫光嶽分裂皆¶靡然若緒風
之泛弱卉不有作者不能自振焉今公晚年之作¶雖當
運去祚移之際其情舒而不廹其氣淳而不散其言簡
以¶壯和以平猶之盛年也其然非其中有不随世轉移
者存然乎¶不謂之作者可乎則其詩誠不宜無傳也公
<pb:KR4e0024_WYG_005-6a>
平生寓情詩酒所¶作至多而不自惜掇其遺尚五百餘
篇皆可埀憲來學者公無¶子一女亦先卒其薨也卜地
燕京城南而安厝之北山之力居<md:KR4e0024_SBCK_005-4a>¶多北山廬陵人受業
衡之福巖寺遊燕京三十年雖佛之徒而¶喜從吾儒者
遊與公交最善今老矣而圖公之不朽者甚篤視¶惠勤
之於六一居士庶㡬無愧也已伯衡之㑹試禮部也公
實¶同知貢舉得所對筞嘆賞不寘同事者以其言切直
黜之公爭¶之不得每與歐陽文公言之以為恨而文公
<pb:KR4e0024_WYG_005-6b>
以語伯衡雖不獲¶綴公門生之未而公亦伯衡之知己
者矣執筆序公之詩於改¶土之後俯仰今昔泫然久之¶
　　　申屠先生詩集序¶
申屠君以詩鳴元統至正時其稿既多類皆放失於兵
燹之間¶幸而流傳於好事者十猶二三其子徵極力收
拾葢自君没後¶十二年始克彚次成集以授余求序其
端余聞君自總丱知學¶即善記覽工辭章號稱雋才時
出為歌詩先軰爭下之而君不<md:KR4e0024_SBCK_005-4b>¶自足也延祐間故侍講
<pb:KR4e0024_WYG_005-7a>
黄公筮仕於其州遂委已事焉侍講文¶詞為世楷模然
剛中少容從之遊者鮮克當其意而獨器重君¶悉授以
心法他從遊不得者君盡得之而君又能因侍講之言¶
以治經之餘力力追古之作者於是君之詩與年日進
沛然莫¶禦而其聲光勃然而起炳然而不可遏時之名
能詩者風斯下¶矣祕卿達兼善外史張伯雨至謂侍講
之有君也猶吾祖文忠¶公之有黄山谷陳后山其取重
縉紳間如此哉始余謁伯雨於¶杭之開元宫伯雨以君
<pb:KR4e0024_WYG_005-7b>
和其詩三章示余私心慕焉及君來為¶經師吾鄉校遂
獲與之交自是或歳一再見或間歳一見見必¶以文字
為娯樂海㝢變故以來出處不同山川間之思見其人¶
邈乎不可即矣此余歸自江東過其舊遊之處輙為之
腹痛間¶見其遺篇翰伏讀數過不自休而不能無九原
可作之歎則余<md:KR4e0024_SBCK_005-5a>¶於徵之請其能已於言乎昔者浦陽方
先生韶父括呉賛府善¶父粤謝軍諮臯父皆以古詩人
自任東南之士翕然師尊之論¶者獨推侍講為得其宗
<pb:KR4e0024_WYG_005-8a>
而君侍講之世嫡也則其所詣亦可槩¶見矣余復何言
哉竊獨慨君生長文明之代才高而學贍使其¶與一時
鴻生望士文學侍從之臣通籍著庭之間鎔經鑄辭作¶
為雅頌播為歌詠以鋪張太平雍熈之盛豈不優為之
然年踰¶四十再舉于鄉始以春秋乙榜棲遲學校㡬十
五年未及改官¶而運去物改愁居惕處曾不數年竟以
不幸死矣今其詩之見¶於集中者多黍離麥秀之音則
其志不亦可哀乎尚幸有子若¶徵寶其遺稿世其家學
<pb:KR4e0024_WYG_005-8b>
足以慰君於地下云爾此余所為撫巻¶不自知悲喜之
交集也君諱性字彦徳申屠氏越諸暨人¶
　　　潔庵集序<md:KR4e0024_SBCK_005-5b>¶潔庵集詩文若干首平陽孔子升先生之所作門人同
邑林與¶直敬伯之所彚次也敬伯以告余曰先生志於
立徳者也立功¶且非其志而況於言乎然而先生由進
士科出身雖不蘄以文¶辭名世而求文辭者則固以先
生為首矣則先生雖欲不述作¶烏得而不述作嘗聞諸
<pb:KR4e0024_WYG_005-9a>
先生文章非應用應用非文章此至論¶也凡吾之所作
亦應用云爾吾敢自謂文哉以故先生雖為文¶未嘗留
稿子弟門人間私録之亦不多也先生既棄代其子謜¶
屬與直類粹為八巻附以詩四巻因先生自號題曰潔
庵集一¶二同志將鏤版以永其傳敢請為之序余取而
讀之理到矣氣¶昌矣意精矣辭達矣典則而嚴謹温純
而整峻該洽而非綴緝¶明白而非淺近不粉飾而華彩
不鍜鍊而光輝古之有徳必有¶言者盖如此尚論文章
<pb:KR4e0024_WYG_005-9b>
何以加諸至於詩則出於性情而不窘<md:KR4e0024_SBCK_005-6a>¶於畦町有優游
詠嘆之思風雅騷些之遺而先生自視塪然何¶哉豈不
以世之為文者於學無所聞於道無所得險澁其語以¶
為竒僻恠其字以為古隠晦其意以為深突兀其體以
為高而¶流俗之所尚也先生則不出乎是自意不足以
追世好而云然¶也歟嗟乎文辭之陋未有甚於彼者也
曾謂先生而為之乎人¶固有却菽粟而進蜆蛤者亦有
舍布帛而取&KR1455;毯者茍弗貴先¶生之文而惟流俗之所
<pb:KR4e0024_WYG_005-10a>
謂文是貴則與是何以異乎夫蜆蛤可¶適口而不可療
饑&KR1455;毯可悅目而不可禦寒養生則必以菽粟¶而不以
蜆蛤也卒歳則必以布帛而不以&KR1455;毯也先生之文布¶
帛也菽粟也世之所不可無人亦不得而弗之貴者也
敬伯拳¶拳於其遺稿可謂知所貴者矣然則先生之有
敬伯不猶揚子¶雲之有侯芭也歟先生世系爵里行業
詳見墓碑此不重出<md:KR4e0024_SBCK_005-6b>¶　　　陳子上存稿序
<pb:KR4e0024_WYG_005-10b>
子上陳君既没之十有八年余過其里從其子訪其遺
稿得詩¶文總若干首詩為四言為五言為七言為古為
樂府為律為絶¶凡若干巻文為記為敘為銘為賛為箴
為䟦凡若干首加詮次¶焉釐為若干巻題曰陳子上存
稿俾藏於家敘曰夫所貴乎文¶辭者非以言之工而貴
之也當理之言斯貴矣其言當理雖其¶人無足取君子
猶不以人廢言而使之泯没也況其人若子上¶者抗特
操於亂世臨患難死生禍福而不易其志不汚其身可
<pb:KR4e0024_WYG_005-11a>
謂賢矣而其言也揆諸往哲而有合傳之來世而無愧
可使泯¶没而無聞乎此余於其遺稿所以不能已其情
也六藝百氏之¶言子上無弗學而以求道為急凡詩文
未嘗茍作要其歸不當¶於理者盖鮮矣自為舉子時其
所作已為流軰所重金華胡仲<md:KR4e0024_SBCK_005-7a>¶申先生以古學名嘗傲
視一世人於文章靳許可獨敬愛子上¶而稱之曰能其
擢進士也朝之名公鉅人若翰林歐公太常張¶公禮部
貢公御史呉公助教程公僉謂子上之文宜用之朝廷
<pb:KR4e0024_WYG_005-11b>
施之典册相與論薦之而子上以親老願取慶元路録
事南還¶赴上未二年度時不可為輙自免去擅兵柄而
倔强州郡間者¶爭欲致子上用之而子上終不為其用
周流東西所在常使人¶不知所至未嘗終月淹也最後
總戎其州者必欲脅致之子上¶遂棄妻子南至于閩又
北至于懷慶尋以疾卒于懷慶既卒而¶其文亦無能為
收拾者以故平生所作存者止此云嗚呼得其¶材於天
成其學於已不獲措諸事業而徒托之述作君子之不
<pb:KR4e0024_WYG_005-12a>
幸也至於述作又多放失不幸抑何甚耶藉非子上所
操自足¶以暴於世則天下之於子上何從而知之何從
而信之此余之<md:KR4e0024_SBCK_005-7b>¶所以重有慨也其友謝復元氏欲率同
志鏤板以永其傳力雖¶不逮而未嘗忘之其豈不猶余
之情歟豫章揭先生伯防稱子¶上之文上本遷固下獵
諸子詩上遡漢魏而齊梁以下弗論可¶謂知言矣復何
所庸吾喙哉¶
　　　鄭璞集序
<pb:KR4e0024_WYG_005-12b>
安固髙君賔叔才甚優學甚邃長余二十餘年其伯兄
則誠甫¶又先左司僚友高君於余父執也而辱與為忘
年友今三十年¶矣歳之正月會于平陽出其詩文曰鄭
璞集者俾為之序髙君¶之文根柢六經出入子史詩則
淵源風雅沉浸騷選莫不理到¶而辭達氣充而韻勝味
雋而光潔余素知而愛慕焉今觀凡在¶集者粹然大玉
夷玉之質也炳然琬琰珪璧之輝也鏘然璜珩¶琚瑀之
音也謂之未理之玉人猶疑焉況譬諸已腊之䑕又孰<md:KR4e0024_SBCK_005-8a>¶
<pb:KR4e0024_WYG_005-13a>
信之而名其集曰鄭璞何與思而不得則以問諸高君
高君曰¶彼以腊䑕而與璞玉同稱亦惟自負太高而已
自高故詞夸詞¶夸故實不副實不副故始聞之意其玉
也而欲與之市終見之¶則鼠也謝而去焉無足怪矣古
人之文章大抵出於道徳明備¶之後是以言立而人信
之今世之士屬辭聲韻稍恊則曰我能¶詩言語布寘成
章則曰我能文此其自大不猶鄭人之於䑕乎¶人之視
之其有不猶周人之視鄭人之所謂璞乎吾嘗以為戒
<pb:KR4e0024_WYG_005-13b>
而不敢不務其實此吾集之所以名也而又何疑焉余
於是益¶歎髙君非獨文詞人未易及其處已取名尤人
之所不敢望先¶文忠公曰古之君子其處已也厚其取
名也亷故實浮於名而¶人誦其美高君之謂矣然則高
君之鄉為文辭者固多可傳誦¶者亦衆而人人獨購求
高君之文得其片言隻字心滿志愜而<md:KR4e0024_SBCK_005-8b>¶去豈偶然乎夫
文章如良金美玉自有定價固非人所得輕重¶然持金
玉而欲市者持錢而求市金玉者必有足為輕重之人
<pb:KR4e0024_WYG_005-14a>
居其間而後欲市者與求市者信而無疑焉今高君求
序其詩¶文不就可以輕重之人而顧以及余余官位學
行無足動人是¶非可否無足取信將何以塞請念辱交
之乆也不敢終辭姑述¶其名集之意以為序覽余序者
可無異高君而有所自警矣¶
　　　鴈山樵唱詩集序¶
言之精者之謂文詩又文之精者也夫豈易為哉然古
詩三百¶篇有出於小夫婦人小夫婦人而可與能則又
<pb:KR4e0024_WYG_005-14b>
若無難者是何¶歟大序不云乎詩者志之所之也在心
為志發言為詩有是志¶則有是詩譬如天地之間形氣
相軋而聲出焉盖莫之為而為¶者夫何難之有自古詩
變而為選選變而為律天下之為詩者<md:KR4e0024_SBCK_005-9a>¶不必皆本乎志
騖於茫昧之域窘於聲偶研揣之間取聲之韻¶合言之
文斯不易矣又況不能積嵗月之勞極其材力之所至¶
而徒模儗以為工而欲馳騁以盡夫人情物理之妙宜
其愈難¶哉是故知詩之作在言其志則可謂善於詩者
<pb:KR4e0024_WYG_005-15a>
矣孔君顯夫持¶所謂鴈山樵唱徵為之序余閲之累日
合古今體八百首托物¶以造端比事以見義屬辭以致
意發吟風弄月之趣於聲嗟氣¶嘆之間大篇短韻雜然
並陳鏗鏘振發而曲折窅如也余乃為¶之嘆曰美哉顯
夫之詩也不研揣不模儗不費辭而及乎形容¶之妙比
興之微人之所難而顯夫獨無難焉若是者何自而能¶
之葢顯夫自幼明乎六藝之學兩舉校官皆辭不就其
志直欲¶取世科以濟世美年二十四得瞶疾既不可有
<pb:KR4e0024_WYG_005-15b>
為於時而又申¶之以變故患難則其平生之情歡愉咈
悱憂思慷慨觸於物者<md:KR4e0024_SBCK_005-9b>¶宜有以昌其詩而發焉則豈非
所謂本於志哉人固有困於疾¶而名於世者若張籍之
於詩是已今顯夫雖以瞶而志不獲申¶其詩豈遂泯滅
而不傳乎是用語顯夫曰子無自附於樵唱世¶將有采
而陳之者矣顯夫名克烈先聖五十五代孫今居平陽¶
平陽有山曰南鴈碭顯夫嘗隠其間故以名其集云¶
　　　鄭叔文字序
<pb:KR4e0024_WYG_005-16a>
人之類衆矣不可以無别也故為之名焉又從而為之
字焉名¶字者人之所以自别於衆人亦使以識别乎我
者也然而衆人¶之中有聖人焉有賢人焉聖人賢人之
於衆人其具耳目口鼻¶手足之形與夫飲食衣服動靜
語黙之節無以異也其所以為¶聖為賢而傑然異乎衆
者徳業而已矣名字之不立欲自别於¶人之類且猶不
可得而況徳業其可以不立乎是故務以徳業<md:KR4e0024_SBCK_005-10a>¶自别者
果有以異於人者也務以名字自别者非果有以異於
<pb:KR4e0024_WYG_005-16b>
人者也世之學者無不慕聖賢之異於衆人者而於名
字則知¶所以自别而於徳業則不知所以自别是猶不
免為衆人也何¶以别於人哉是故善學者不汲汲於名
與字之美而汲汲於徳¶與業之崇浦江鄭彬叔文來徵
字序余思夫古者冠而後字之¶字之所以責之以成人
之道也則字之於人也亦重矣知所以¶重字則知所以
重身知所以重身則叔文之徵序豈直求美於¶名字之
間者哉乃告之曰物相雜而適均之謂彬故其字一從
<pb:KR4e0024_WYG_005-17a>
文從武人也或文有餘而武不足或武有餘而文不足
謂之適¶均可乎不可也或偏於剛而不以柔克或偏於
柔而不以剛克¶謂之適均可乎不可也或質之勝而流
於野或文之勝而流於¶史謂之適均可乎不可也其必
勉焉損其過增益其未至使可<md:KR4e0024_SBCK_005-10b>¶文可武知柔知剛不野
不史夫然後適均而可謂之成人也已¶雖羣於衆人之
中而衆人莫不推尊之以為出乎其類也已此¶謂不以
名字别其身而以徳業别其身其為自别也至矣夫叔
<pb:KR4e0024_WYG_005-17b>
文義門之秀妙年而好學多能而善詩於予有世契予
故以是¶致愛助之意於戲叔文亦在朂之而已¶
　　　王生子文字序¶
深溪王生間謁余請曰小子名江字子文願先生為著
說使知¶所勉乃告之曰天下之至文孰有加於水乎水
行地中海為鉅¶江次之江出岷山歴瞿唐過灧澦下三
峽合漢沔并流湘吞彭¶蠡以趨於海而軋之排之鼔之
梗之逆之迫之受之觸之沮之¶激之而為湍為灘為波
<pb:KR4e0024_WYG_005-18a>
為瀬為旋為淪為漪為漣為濤為瀾而¶或蹙或舒或亂
或縈或徐或疾或衡或縱或抑或昻或大或細<md:KR4e0024_SBCK_005-11a>¶而如雲
如霧如縠如帶如輪如洄如沬如鱗如燄如簾而天下¶
之文悉備矣然何莫非自然也哉惟其自然此天下之
至文必¶歸諸水也嗟夫大凡物之有文者孰不出於自
然獨水乎哉是¶故日月星辰雲霞煙霏河漢虹霓天之
文也山林川澤丘陵原¶隰城郭道路草木鳥獸地之文
也君臣父子夫婦長幼郊廟朝¶廷禮樂刑政冠婚喪祭
<pb:KR4e0024_WYG_005-18b>
蒐狩飲射朝聘㑹同人之文也而莫非¶天下之至文也
夫是以可以觀時變可以化成天下其在人也¶則堯之
文思舜之文明禹之文命文王周公孔子之所以為文¶
此文也其在經也則易之卦爻辭象書之典謨訓誥誓
命詩之¶風雅頌賦比興春秋之賞善罰惡内中華而外
四夷此文也不¶然則何以經天而緯地凝庶績而植人
極埀訓萬代而為百王¶法式哉古人之所謂文者如此
豈辭翰可儗哉奈何後世區區<md:KR4e0024_SBCK_005-11b>¶以辭翰而謂之文耶自
<pb:KR4e0024_WYG_005-19a>
夫以辭翰為文也文之用末矣彼殫一¶生之精力從事
於其間者音韻之鏗鍧采色之炳煥㸃畫之娬¶媚則自
以為至文矣而烏在為文也嗟夫文而止於辭翰而已¶
則世何貴焉而於世抑何補焉音韻鏗鍧而足以為文
也則文¶又何難焉采色炳煥而足以為文也則文又何
難焉㸃畫娬媚¶而足以為文也則文又何難焉此之謂
文其去文也不已遠乎¶今生之家以孝義稱閑家有則
也執禮有節也處事有倫也接¶物有儀也内外有辨也
<pb:KR4e0024_WYG_005-19b>
尊卑有序也親疎有恩也質文有宜也¶亦可謂文焉乎
矣生耳濡目染日引月長周還進退唯諾歩趨¶升降俯
仰馴雅詳慎可觀可喜亦既異乎區區以辭翰為文者¶
矣誠能聞由聖賢之訓耕耨詩書之圃游泳道徳之涯
歸宿仁¶義之奥究極天人之藴成就文武之材出為邦
家之光則天下<md:KR4e0024_SBCK_005-12a>¶之至文不在水而在生矣余嘗病夫世
之人溺於辭翰故以此¶為生告尚念之也乎哉尚朂之
也乎哉
<pb:KR4e0024_WYG_005-20a>
　　　宗元常字序¶
爽口之味有水草小蟲蜩范蚳蛙野果之實然人情有
嗜有不¶嗜至於豹之胎猩之唇封熊之蹯則極味之珍
異矣然非可常¶致以給朝夕之須可常致以給朝夕之
須者而人性無不嗜惟¶稻粱黍稷魚肉蔬菓而已是故
稻粱黍稷魚肉蔬菓謂之常食¶輕暖之物有紗縠罽褐
狐貉羔羊之皮然土俗有宜有不宜至¶於雉頭之裘火
䑕之布鮫人之綃則極物之珍異矣然非可常¶致以禦
<pb:KR4e0024_WYG_005-20b>
寒暑之變可常致以禦寒暑之變者而土俗無不宜維¶
絺綌吉貝絮纊繒帛而已是故絺綌吉貝絮纊繒帛謂
之常服¶常也者人所資以為養生之具不可一日缺者
也故自生民以<md:KR4e0024_SBCK_005-12b>¶來食焉而易稻粱黍稷魚肉蔬菓服焉
而易絺綌吉貝絮纊繒¶帛未之有能焉於戲豈惟服食
然哉三代而降九流百家之説¶並起可以喜可以愕可
以眩世可以駭俗可以動萬乗亦已衆¶矣而獨堯舜禹
湯文武周公孔子孟軻者謂之常道是則人所¶資以為
<pb:KR4e0024_WYG_005-21a>
人不可一日而缺者惟聖人之道而已盖具於人心者¶
有五曰仁曰義曰禮曰智曰信接於人身者有五曰君
臣曰父¶子曰夫婦曰長幼曰朋友仁也義也禮也智也
信也人之常性¶也君臣也父子也夫婦也長幼也朋友
也人之常倫也而皆天¶地之常經也夫聖人設教豈有
術以强人哉不過為之度量品¶節使賢者智者無此之
過愚者不肖者無此之不及云爾故聖¶人之訓布在六
經其為言也婦人小子可與知焉其為行也婦¶人小子
<pb:KR4e0024_WYG_005-21b>
可與能焉及其至也與天地參彼九流百家之説非不<md:KR4e0024_SBCK_005-13a>¶衆且譁也非不竒且異也而亘萬世莫此之能易焉於
戲此所¶以為常道也歟哉人之所資而不可一日缺盖
有甚於常食常¶服者矣何也常食之缺饑而止爾常服
之缺寒而止爾若常道¶缺則胥為禽獸鱗介也已而世
之人以常食示之曰日用不可¶缺皆曰不可缺也以常
服示之曰日用不可缺亦曰不可缺也¶以常道示之曰
日用不可缺皆不之信也故予之服食無不取¶而道之
<pb:KR4e0024_WYG_005-22a>
常道鮮或從於戲其亦不思而已矣茍思常道之去則¶
禽獸鱗介之歸其於資聖人之道也豈不甚於資服食
之為乎¶而常經不明焉者寡矣雖然道豈若服食待外
求哉善學者反¶諸身求諸心而已矣操之而無使之騖
於高虛也廓之而無使¶之局於陋小也治之而無使之
溺於怠荒也攝之而使之無躁¶也安之而使之無動也
振之而常使之參前倚衡也造次顛沛<md:KR4e0024_SBCK_005-13b>¶主乎敬也視聽
言動由乎禮也喜怒哀樂稽乎中也自强不息¶法乎天
<pb:KR4e0024_WYG_005-22b>
也夙興夜寐顯晦無貳也生死以之終始如一也則庶¶
㡬乎其有常徳而無患乎其為常人也宗氏子經其字
元常而¶伯衡不令不足為之辭然伯衡於經為中表兄
弟且愛其質粹¶嘉其知學而望其嫓美前哲不有以告
之非誼也故作字説以¶貽之¶
　　　王子成傳後序¶
子成初用父䕃補征官歴嘉興之沙渚呉興之南潯由
南潯遷¶廣濟庫子成平居不事事里中子揶揄之然其
<pb:KR4e0024_WYG_005-23a>
所居官類皆日¶夜持籌與商賈較錙銖而廣濟尤號繁
劇前後以乾没逋負奪¶其官破其家者相随屬也子成
在沙渚南潯率月有羡餘在廣¶濟至終更無毫髪事罣
吏議里中子乃大慚曰始吾以王君為<md:KR4e0024_SBCK_005-14a>¶不事事者吾乃
今知王君非固不事事者當子成在南潯時廣¶濟冦陷
呉興呉興吏無大小皆䑕竄子成獨不竄江浙行中書¶
叅政托克托統軍平呉興子成率里胥奔走供給不懈叅
政使宜¶欲超遷子成子成謝曰無功徼賞非小人之心
<pb:KR4e0024_WYG_005-23b>
也叅政曰冦至¶不去軍實不乏非功而何子成曰是𤨏
𤨏者安足齒録於是叅¶政不復進其秩是歳至正十三
年也子成後秩滿遂得慶元路¶録事判官時方國珍為
行省左丞分治于慶元子成自度與左¶丞洪不合乃不
上更着短布衣以自隠亡何國家取浙東郡¶將辟子成
自佐使者凡再造子成送使者曰為我謝元帥屬時¶多
故幙府不有異材不足與共濟我素迂加以衰老即強
為元¶帥起無益萬分毫幸勿復來郡將知其志亦不敢
<pb:KR4e0024_WYG_005-24a>
屈也子成今¶年㡬七十雖蔬食不給而未嘗輙有求於
人時時出入里巷間<md:KR4e0024_SBCK_005-14b>¶遇知己輒留留輙飲飲輙醉醉便
拂衣竟去賢士大夫以此皆¶延頸慕交之而鎮撫袁仁
譚濟敬重子成特至嘗用比文人行¶非獨以其齒也童
冀作子成傳亟稱子成盖安分者至於其歴¶履則不暇
書余故得取為後序云¶
　　　送歐陽公輔序¶
故大司徒楚國歐陽文公起自休致拜翰長之明年伯
<pb:KR4e0024_WYG_005-24b>
衡舉進¶士至燕因得拜公于崇政里第退復得與公之
孫公輔遊公輔¶生長伯衡一年聰敏未之或先朝夕綜
理家政裁答書疏賔禮¶門客閒則讀書為文不遑頃刻
自逸伯衡見之未嘗不羨且愧¶也别公輔南歸未㡬而
兵興出處之不知且十有六年國家¶底定燕冀公輔來
南復相見乃知公輔積官至中書左司都事¶而於當世
之故益熟矣嘗與之論元社之所以屋雖天命而致<md:KR4e0024_SBCK_005-15a>¶之
豈不由人乎哉天歴元統以來海内無事士大夫安富
<pb:KR4e0024_WYG_005-25a>
貴而¶養功名職于郡縣者以將迎為要以依違為賢以
漁獵為務而¶司憲度者亦皆保其禄位顧其妻子類欲
樹私恩為自完之計¶其低佪澁縮茍且歳月不以是是
非非為意者則號識大體而¶尤見重上下相䝉政以賄
成馴至至正間變起意外而遂莫之¶支焉然則其亡也
天耶人耶必有以辯之矣於戲公輔真知言¶哉今年春
公輔采史家事自北平山東還而陜西按察僉事之¶命
下且行欲得一言為贈伯衡竊謂君子之為國也猶醫
<pb:KR4e0024_WYG_005-25b>
師之¶治病也今夫貎之瘠肥氣之虛實病之深淺凡為
醫者舉知之¶而不能療療之而不能已則由其不知病
之所在與夫治失其¶方藥之不得其良也有醫師焉切
脈而灼知其病治之有方投¶之良藥固不待煎洗割解
而愈矣曾謂為國而異是乎<md:KR4e0024_SBCK_005-15b>¶聖天子起民間混一四海
慨然思革前代之弊於是簡㧞人材¶分布郡邑而寘諸
風憲則其尤者也而吾公輔與焉公輔侍文¶公自蚤歳
所接識皆朝之耆老成人所聞皆康時之畧所學乃¶聖
<pb:KR4e0024_WYG_005-26a>
賢之道而又養之以歳月習之以世故迹其言論譬諸
醫師¶葢不惟素蓄良方善藥抑亦知病之所在矣雖以
之為國無難¶也而況一道乎書曰商俗靡靡利口惟賢
餘風未殄君其戒哉¶夫君陳尹東郊時殷之為周久矣
而其言且如此矧今秦雍内¶附未久也則向之吏習庸
詎知不有存焉者乎申明上徳意作¶新之伯衡於公輔
有望焉¶
　　　送陳季明序
<pb:KR4e0024_WYG_005-26b>
宣城陳君季明與余同舉于鄉同試于禮部又同為校
官江東¶中更䘮亂不相見且十餘年季明仕皇朝由湖
廣按察照磨<md:KR4e0024_SBCK_005-16a>¶轉江西知事入為大理評事陞刑部郎官
㑹余以非材列官胄¶監乃復集處暇日過從篤敘舊好
盖二年于兹矣今季明以特¶㫖出為江西左右司郎中
過余言别以謂當時同舉之士兩牓¶凡四十人不啻今
亡者過半存者又散處四方得在同朝情洽¶而誼隆吾
二人者而已吾今乂當逺去子烏得無言乎噫羣於¶天
<pb:KR4e0024_WYG_005-27a>
地萬物之中而吾幸而為人豈若河䑕然足乎滿腹斯
已也¶凡民之饑寒曰於我衣食爭鬪曰於我曲直顓䝉
愚騃困悴鰥¶恫曰於我開導撫恤秦人之肥無以異於
越人之肥秦人之瘠¶無以異於越人之瘠而秦越之肥
瘠與已之肥瘠何異哉學焉¶而兼濟之為務此君子之
所以汲汲也君子之學可以兼濟矣¶不處富貴之位不
操尺寸之柄雖欲推而加諸四海得乎然富¶貴之位尺
寸之柄國家之名器也求之而不可得得之而不<md:KR4e0024_SBCK_005-16b>¶能有
<pb:KR4e0024_WYG_005-27b>
行可勝計哉於戲求之不得命也得之不能行才不足
志¶不立則然也才不足者次之志不立者煦煦以希合
于于以取¶容臨利害禍福僅若毫髪則耳目熒於視聽
手足失其舉措噤¶而不敢吐氣矣人也比肩而立何補
於斯世斯民也余觀季明¶在秋官讞鞠詳允遇事慷慨
不少阿懾可謂處其位操其柄而¶才兼焉者矣雖康濟
海内殆無難焉況江右湖山數千里之間¶乎今叅政江
西實惟滕公識大體而可大受季明行哉余見賔¶主之
<pb:KR4e0024_WYG_005-28a>
相得而言聽計從矣余知彼民庶乎其有瘳矣季明行
哉¶余復何言哉¶
　　　送王彦和赴北平省檢校序¶
括於故宋時其士起閭左而位公卿者比比有焉尚論
其學術¶操履之正則未有如給事王公者也高門大閈
是不一姓觀其<md:KR4e0024_SBCK_005-17a>¶子孫更八九世尚克守其先業亦惟王
氏而已豈非有徳者必¶有後也與哉吾友彦和又王氏
子孫之頴然出者也彦和儀榘¶甚偉於書無所不讀自
<pb:KR4e0024_WYG_005-28b>
幼以慱聞強記名閭里間里巷之士彦¶和視之若無人
弱冠偕其兄彦中試於鄉不中即棄去作為古¶歌詩雜
文長老咸推讓焉給事公之夫人實東陽郭氏於我曾¶
祖妣為女弟而余又與彦中文詞同考試領薦以故彦
和友余¶最厚自余辱交彦和於今十七年矣其聚首日
久而情洽惟余¶得寓括之歳及彦和丁外艱之歳及此
年為然然今春彦和以¶議禮被徵而起尋承詔入史局
纂修元史余忝教諸生上庠¶縻於職業雖歴三時相與
<pb:KR4e0024_WYG_005-29a>
考徳問業亦不能數數也比史成上¶奏彦和方謀歸養
而北平之命下矣凡交遊皆喜其自此升而¶非彦和所
樂也盖彦和有别業在堰上樹藝畜牧足以具甘滑<md:KR4e0024_SBCK_005-17b>¶豐
柔為太夫人之奉且其地並大溪一水自龍泉南來道
其門¶一水自松陽西來繞其廬合流蛇行而去四面層
峰疊壁秩若¶屏障有脩竹千百箇如碧雲蒼雪又多松
檜櫧楠大者且十許¶圍而薈蔚中禽鳥自鳴自止朝霞
夕靄倐吐而忽歛漁歌樵唱¶雜然起於莽蒼間奉親讀
<pb:KR4e0024_WYG_005-29b>
書之隙徘徊臨眺日賞日勝信乎有¶足樂者余嘗僑焉
且歳率六七夢至其處而況彦和若之何其¶能忘情也
雖然彦和以聰明傑特之資又從而逸之於山林久¶焉
養之以底于成固將昌王氏也昌王氏固終使逢其時
得其¶位推所學而行之也彦和雖欲終隠得乎是故人
之處天也其¶出亦天也處而身以脩出而道大行則存
乎人而皆所以奉乎¶天也君子之生於斯世也亦惟奉
天以周旋而已吾何所容吾¶心哉高君季廸率朝之搢
<pb:KR4e0024_WYG_005-30a>
紳賦詩以華其行余親且故敢序其<md:KR4e0024_SBCK_005-18a>¶首簡以奪彦和之
志云¶
　　　送陳伯柔序¶
伯衡弱冠讀虞文靖公送陳伯柔遊金陵序見其稱陳
君超邁¶不羣慨然有志程伯子之學心竊異之後十有
七年忝被徵來¶南京適陳君官中書典籖始得胥㑹於
是君齒長二十四年且¶至南京已一年不以伯衡晚至
後生辱與為忘年交乃知君為¶呉文正公之高弟弟子
<pb:KR4e0024_WYG_005-30b>
其學篤實而閎愽其文融暢而淵永信¶乎稱其人焉既
而出佐諸暨承兵革之餘而能不大聲色以舉¶庶務耄
倪有所攸頼於戲明體而適用陳君其庶㡬乎哉君在¶
諸暨且滿三載以例來朝吏部疇其庸用進秩之律將
超遷之¶而君引年辭歸禮部以議禮留之又辭翰林以
舘職薦之又辭¶執政矜其志不欲重煩以政乃聞諸天
子俾歸田里以<md:KR4e0024_SBCK_005-18b>¶彰朝廷佚老之意時之大夫士莫不高
其風而伯衡深有望¶焉君臨川人也臨川陸文安公鄉
<pb:KR4e0024_WYG_005-31a>
郡也昔文安與朱文公並起¶於一時其自任以聖賢之
道則同而其學有不同焉者雖以鵝¶湖白鹿有㑹終莫
能定于一其後文公之學天下咸宗師之而¶文安之學
獨行於臨川四明畨昜自夫前代設科取士一用文¶公
之説學者往往狥時以希寵而文安之學雖三郡之士
亦莫¶之或講矣先儒有云文公以道問學為主文安以
尊徳性為主¶夫道問學尊徳性二者如之何其可偏廢
也則文安之學豈不¶在所當講乎是以文正學統學基
<pb:KR4e0024_WYG_005-31b>
之篇作焉去短集長真知允¶蹈亦惟後來是望陳君生
文安之鄉登文正之門有志乎程伯¶子之學師友淵源
之所自固習聞而素講者也觀其進不茍同¶退不茍異
其學之所至豈不較然矣乎我國家方建學立師<md:KR4e0024_SBCK_005-19a>¶丕變
士習然則推所承傳者以淑諸人君安得茍辭哉伯衡
辱¶交最深故於君之歸也不以衆人之高之者為君美
竊以鄉學¶有不可廢者致屬望焉¶
　　　送胡先生還金華序
<pb:KR4e0024_WYG_005-32a>
前年秋伯衡以非材忝教成均會許先生為大司成相
與甚親¶且樂也未數月而張君孟兼亦来為學録吾三
人者婺人也人¶已愛慕婺多士友矣及詔書招延儒臣
纂修元史而宋先生¶以前起居注來胡先生以前郡愽
士繼來王先生以漳州通守¶又繼來相見益親且樂三
人者亦婺人也人皆謂婺信多士友¶而伯衡與諸先生
亦自慶夫㑹合之盛焉夫士君子出而宦遊¶其所至之
處一旦遇夫同郡邑井里之人為樂固無以加也而¶況
<pb:KR4e0024_WYG_005-32b>
於其所遇者有親戚之好有同門之雅又皆以文字為
職業<md:KR4e0024_SBCK_005-19b>¶議論沾濡翰墨輝暎有相觀相長之道其樂何可
量哉許先生¶歸且踰年今史書告成胡先生復引年固
辭而歸則於伯衡私¶心如之何其不慊然也雖然尚論
東南文獻之邦未有先於吾¶婺者也其人材之衆學術
之懿盖自昔然矣奈何比年迫於公¶私之多故非其父
兄之甚賢教有所不暇非其子弟有超卓之¶才傑持之
見不能終學者亦多矣他日求士於婺萬一如求釜¶錡
<pb:KR4e0024_WYG_005-33a>
錢鎛刀斧於鐵爐歩則豈不大可愧乎伯衡竊懼焉幸
而教¶於鄉閭若古之所謂父師少師者有許先生乃今
胡先生又歸¶推夙傳於先正者以淑之二三子薰蒸而
成就夫何難焉則人¶材秀出足為邦家之光猶及見之
其樂又可量哉此伯衡於先¶生之歸始則慊然而更以
喜也昔仲尼念吾黨小子之狂簡於¶是乎歸而裁之今
二先生固不敢自同仲尼然二先生學仲尼<md:KR4e0024_SBCK_005-20a>¶者也仲尼
之於魯二先生之於婺其為父母之邦同也而婺亦¶伯
<pb:KR4e0024_WYG_005-33b>
衡父母邦也則以仲尼之所以造魯諸生者而造婺之
諸生¶不惟二先生是望而望之誰哉先生歸㑹許先生
於四賢精舍¶幸為伯衡謝焉¶
　　　送譚鎮撫調平陽序¶
都指揮使徐公以平陽岸大海内與南閩接壤外連日
本諸畨¶雖宿重兵而守將不足以任折衝既簡千夫長
之材者往代之¶復命鎮撫譚侯濟翁往佐焉聞命之日
濟翁方與吾黨之士就¶謁胡先生金華山中胡先生方
<pb:KR4e0024_WYG_005-34a>
刲羊豕備酒醴相燕勞酒行而¶報至濟翁命駕竟歸滿
坐咸憮然不懌曰譚侯其遂去我等矣¶自今我等當誰
慰藉哉竟酒無一人醉者嗟乎文武士之異趣¶久矣求
其相能且不可得尚何相戚之望乎今吾黨顧於濟翁<md:KR4e0024_SBCK_005-20b>¶如此夫豈不以於濟翁而復見折節下士之風哉盖余
之留京¶師也聞方今藩翰惟浙東諸大將能忘勢以禮
天下之士而平¶章李公左丞林公指揮徐公夏公實表
勵焉余恒欿然以不得¶趨其下風為憾暨辭免編摩之
<pb:KR4e0024_WYG_005-34b>
職來歸則李公林公皆徵入¶朝徐公夏公皆移鎮錢塘
所見克紹其風猷而士譽翕然歸之¶者上則長帥朱君
下則鎮撫袁仁仲及吾濟翁皆其人也而幸¶托交焉濟
翁暇日過余升堂即席必讓周旋必度語諾必謹相¶接
以文而相與以誠始余見之意其新交際適然耳既而
其後¶交際皆然今且四五年朝夕聚首其交際未嘗不
然過相䂓也¶疑相質也急相賙也喜相慶也有無相通
也患難相恤也疾病¶相憂也歳時必踵吾門拜吾親而
<pb:KR4e0024_WYG_005-35a>
時致異味奉焉曰而之親猶¶我之親也陳酒殽召故舊
必及吾兄弟焉曰而之兄弟猶我之<md:KR4e0024_SBCK_005-21a>¶兄弟也托姻聨於
吾而以空乏叩其門必有以賑焉曰而之親¶戚猶我之
親戚也四方俊乂遊吾土而知吾者禮之惟恐不至¶焉
曰而之朋友猶我之朋友也嗟乎無所肖似若余豈足
言士¶哉而濟翁禮貎之乃爾則其於鴻生魁彦可知己
且濟翁及余¶於里居家食之日固知其不能延譽而使
之増重于時於是從¶而禮貎焉則凡濟翁之交際豈要
<pb:KR4e0024_WYG_005-35b>
名譽而借助聲勢哉夫亦志¶乎道而已矣豈易得哉而
今又當别去則於濟翁之别也豈不¶異於人之别歟兹
吾黨所為眷眷者耶濟翁之美衆矣余獨表¶其一節以
告平陽之士尚聞其風聲爭磨冶洗滌以求交於濟¶翁
而無槩視為武弁之流哉先民有云自天子至于庶人
未有¶不須友以成者濟翁能取友以宏其徳器而増崇
其逺大之業¶雖當方面而有餘裕矣況佐平陽乎此余
之所望於濟翁而亦<md:KR4e0024_SBCK_005-21b>¶濟翁之志也若余者則豈足言士
<pb:KR4e0024_WYG_005-36a>
抑豈濟翁友哉¶
　　　送孫太初詩序¶
建安孫太初為千户所照磨金華考第既成將沿牒赴
京師長¶其所事者朱公率士友賦詩以賛其行不鄙蕪
陋授簡請序序¶曰李唐之世最重戎幙賔僚之選故夫
名士大夫往往托乎其¶間位雖未達而榮如貴仕焉盖
主賔相得志意交孚飛書移文¶而徳威以宣借箸草檄
而材猷以著謀行計從而功敘以立邇¶安逺緝而名譽
<pb:KR4e0024_WYG_005-36b>
以彰其視俛首州邑處勢䠞蹜如束濕如&KR0979;盭¶惟適觖
譙讓之避而不得一展布希知用於當世者信若倍蓰¶
矣則夫榮之豈徒以其職優地峻出幙府而可持旌麾
也哉¶皇家昭受天命奄甸萬方藉兵守圉若衛若所周
于列郡而主¶其畫謀者率用儒流雖官名古今異制其
職守則猶唐也況唐<md:KR4e0024_SBCK_005-22a>¶之辟舉出于藩翰而今之用舍悉
斷自宸𠂻則其選不愈重¶哉茍預在列烏得無榮也自
海隅底定畫地統兵以臨制金華¶惟署千户一所其握
<pb:KR4e0024_WYG_005-37a>
符之英有若朱公之賢敦詩而説禮忘已¶而下問好謀
而從善視古名將盖無愧焉太初乃以時來典其¶幙而
與之並遊又能參用柔剛不抗不阿持文墨議論而上
下¶彌縫之笙鏞恊和金玉舂應雍容朝夕之間而疆場
宴然桴鼓¶不警尚論今戎府而金華遂㝡浙東焉則夫
主賔之相得志意¶之交孚如魚之川泳鳥之雲飛以登
厥美視温石之在河陽復¶何愧哉是宜朱公於太初之
行相引重而不置也矧今自衛以¶至于所皆得歳上其
<pb:KR4e0024_WYG_005-37b>
賢僚之名迹于朝由是取知鈞軸擢居¶華要者比有矣
太初行哉駕騄駬而躡空虛友鸞鳳而翔寥廓¶余知旦
夕間耳太初行哉<md:KR4e0024_SBCK_005-22b>¶　<md:KR4e0024_SBCK_006-1a>¶　
　
　
　蘇平仲文集巻五


<pb:KR4e0024_WYG_006-1a>
欽定四庫全書
　蘇平仲文集巻六¶　　　　明　蘇伯衡　撰
　　序
　　　送晉王相汪君序¶
聖天子統一函夏圖惟治道念夫為國之藩屛在乎衆
建親¶王爰以夏四月乙丑九子一孫同日封為王授之
册寶錫之車¶服胙之土田復簡朝之重臣為之保傅親
御便殿面諭¶而臨遣之俾之先往繕城闕樹府寺備儀
<pb:KR4e0024_WYG_006-1b>
衛董官職施政教以¶待諸王出閤而龍舒汪君實拜晉
王相昔三王之于世子¶莫不旁求碩士為之師為之傅
為之保而道以徳義輔以政事¶保其身體漢氏以來因
之凡諸侯王列置傅相其位秩差後三¶師而禮貌之隆
責任之重則鈞一焉矧今晉王所賜履表裏¶山河乃堯
之故都叔虞之舊封韓趙魏之全壤地大且要保<md:KR4e0024_SBCK_006-1b>¶王躬
而制外閫不有重臣則何以哉汪君負倜儻傑出之資
夙¶承訓于家庭又嘗師武威余公其奥學雄文宏材逺
<pb:KR4e0024_WYG_006-2a>
略卓乎非¶流軰所可及上之渡江也首被知遇出入左
右敭歴中¶外惟其所用而聲實以著譬則萬石之鍾大
叩之大鳴焉小叩¶之小鳴焉今由二千石擢拜是官眷
注尤非昔比矣漢光武¶以張佚不難于正朕故用佚為
子傅唐太宗謂李勣不遺于李¶宻故托勣以孤幼帝者
為子擇相類如此汪君之使河南也被¶留久之而卒完
節來歸其在中臺也數犯天威陛陳讜論可¶屬晉王豈
復有過于君者哉則君所輔導視佚與勣之所輔¶導者
<pb:KR4e0024_WYG_006-2b>
雖有本支之異而上之所以用君者與光武太宗¶之取
佚與勣盖千載同符也已鞠躬盡瘁啟沃彌綸以光孝
友¶之行以拓維城之功以追河間東平之賢使晉邸綽
為令王<md:KR4e0024_SBCK_006-2a>¶保有社稷與國同休永永無疆上無負聖天子
建親¶王之至計擇保傅之盛心固大夫士之所望而亦
君之所優為¶者哉君且行朝士之能詩者式歌以餞而
屬余敘之于是乎述¶
　　　送孔成夫序
<pb:KR4e0024_WYG_006-3a>
惟二年十一月癸巳知縣孔君克勲至自清河越四日
丁酉朝¶于闕下吏部考厥績以其民孚于而政俾復往
涖厥邑爰以¶丁未陛辭天子登進克勲申命之若曰爾
邑濵于河昔¶屬天降亂草竊朋興劕劓爾邑民爾邑民
四方出祖亡宅弗克¶宅田弗克畋邑時則空虛自朕命
一二熊羆之臣底定中土爾¶邑民乃携持厥婦子復厥
宅里惟爾尹兹邑亦既越三載民情¶民痌亦宜廸知之
朕永念人惟求舊肆復命爾以往嗚呼我民¶亦孔艱矣
<pb:KR4e0024_WYG_006-3b>
爾曷相厥居爾曷開厥衣食爾曷屬厥鰥寡爾尚寛<md:KR4e0024_SBCK_006-2b>¶乃
事黜乃刑夙夜宣昭朕徳用澤潤保乂之我戎士茍有
雖厥¶次邇于爾土以夷于爾有民時則執以歸于京師
爾克俾乃民¶有生有聚于而邑罔或怨咨爾克及爾暇
逸以詩書惟乃子乃¶孫是訓凡民亦莫不懷于爾奔走
惟爾之歸若厥子于厥父母¶時乃能朕則爾嘉其大用
爾克勲受命再拜趍出以告伯衡曰¶聖訓聖心罔不在
斯民克勲雖無良民牧哉其曷以對揚伯衡¶曰君克勲
<pb:KR4e0024_WYG_006-4a>
惟君世家聞孫克祗慎厥身嘗列在近侍克荷眷知¶肆
簡畀兹邑君亦既克綏兹邑民于前日我聞善厥始斯
匪難¶善厥終如始斯惟不易矧乃祖仲尼有訓既庶斯
富富斯教嗚¶呼邑無小大民無衆寡治則同道往其率
由兹以終厥功兹惟¶無忝乃祖之彛訓兹亦惟克對揚
天子之明命君克勲¶念哉<md:KR4e0024_SBCK_006-3a>¶　　　送梅侯鼎重赴和州序¶
和㟁江以為城南扼采石北控淮右立國于南者倚之
<pb:KR4e0024_WYG_006-4b>
以為重¶鎮盖自三國以來則然矣聖天子受命而興也
嘗駐蹕¶于兹部署諸將乃渡江入都金陵既平江東遂
安浙右踣陳覆¶張兼閩并粤取樊襄舉齊魯克燕冀下
秦晉而天下以定則和¶固興王之地哉不可與偏州齒
亦審矣是以例定為縣尋復為¶州而寘守尤慎簡其人
焉為州之一月平陽令梅侯鼎重被選¶往知其州事或
曰和重鎮也守重用也然受廛于和者戚畹將¶相之家
居其半法之不行則蠧政法之必行則搆怨蠧政則獲
<pb:KR4e0024_WYG_006-5a>
罪搆怨則取侮梅侯雖材且賢舉其職也豈不難乎哉
余曰趙¶奢田部吏耳猶能以法繩平原君之家平原君
戰國之公子也¶猶知賢奢之為矧今紀綱脩明貴戚之
家一一奉公如法過于<md:KR4e0024_SBCK_006-3b>¶平原君逺甚而梅侯乃天子命
吏又非奢之比也無虐¶煢獨而畏髙明梅侯奚乃不可
居重鎮膺重用其職之舉也又¶何難焉或曰子之言是
已請書之以為梅侯贈行序¶
　　　送田同知赴太原詩序
<pb:KR4e0024_WYG_006-5b>
今中書右丞楊公為叅政江西時幙府號多賢而鎮撫
田侯無¶禽特知名既文且武大見任使繕軍綏民以至
于聽訟張㢮無¶不適其宜健將老吏咸傾心下之楊公
入朝而田侯亦代還僦¶屋龍河之上杜門讀書再食新
矣方楊公由御史中丞出鎮山¶西也屬郡缺長貳公曰
吾所統皆股肱郡且其民新脱鋒鏑不¶有人焉足為士
卒黎庶倚頼者不足任而吾所知人惟田鎮撫¶最材而
效又著即具名以聞而請之上乃命為太原府同知¶田
<pb:KR4e0024_WYG_006-6a>
侯且行求一言為䂓余觀之春焉而草木榮秋焉而草
木落<md:KR4e0024_SBCK_006-4a>¶之也皇朝之¶¶¶¶¶¶¶于<md:KR4e0024_SBCK_006-4b>¶諸生也取<md:KR4e0024_SBCK_006-5a>¶之易進之易用之易者
無他¶貴之也貴之以故假借之也夫困折之則其求之
也不全而責¶之也不備假借之則其求之也必全而責
之也必備諸生生今¶之世居今之學吾見其易成名也
吾知其難為稱也吾所為喜¶且懼也然有師資之益有
教養之漸而又有國之刑賞在焉藏¶脩游息者誠能勸
焉懲焉而感奮焉則成材就實自致于用以¶稱㫖意夫
<pb:KR4e0024_WYG_006-6b>
何難焉此余又未嘗不望諸生自勉也今年秋大¶選郡
學弟子登于監學金華學子以選在行者十有四人而
樓¶獻用章居其一用章勤而敏介而通其在郡學已自
能頎然出¶其頭角矣矧今去而遊于監學乎惟知自慶
幸毋倖其易尚思¶其難益致其勉能為人之所難非用
章之望而誰望哉使明體¶適用之學不愧于前脩設學
取士之傚顯白于當世則余雖病<md:KR4e0024_SBCK_006-5b>¶處山林尚能作為棫
樸之雅以慶人材之秀出以歌國家之¶盛美也用章行
<pb:KR4e0024_WYG_006-7a>
有日凡朋從咸賦詩以送之而見請為敘故述¶此告之¶
　　　送徐生繼先還國學序¶
國子生徐繼先移病歸金華就醫期而愈將往卒業其
同舍生¶何與道樓用章以省親在金華請于縉紳先生
賦詩以贈之謂¶非余莫之敘也相率來請嗟乎繼先昔
生之疾作生父兄之望¶生愈有甚于生之自望生知之
乎今生之疾愈生父兄之為生¶喜有甚于生之自喜生
知之乎生亦知父兄望生之學成有如¶望生之疾愈乎
<pb:KR4e0024_WYG_006-7b>
生亦知父兄喜生之學成有如喜生之疾愈乎¶惟知父
兄之所望與其所喜者在乎疾之愈然後知愛其身亦¶
惟知父兄之所望與其所喜者在乎學之成然後知淑
其身愛<md:KR4e0024_SBCK_006-6a>¶其身淑其身所以慰父兄之心也而豈自慰云
乎生也疾則歸¶就醫愈則往卒業僕僕爾亟往來而不
憚煩者夫豈不以此乎¶哉嗟乎繼先生之歸也凡可以
愈疾者既無所不用矣生之往¶也凡可以成學者宜無
不勉焉如使于凡可愈疾者用之而于¶凡可成學者不
<pb:KR4e0024_WYG_006-8a>
勉焉是知愛其身而不知淑其身則父兄亦將¶缺望而
又何喜乎雖然疾豈徒愈哉故非治以良醫不能愈也¶
醫良矣非飲以良藥亦不能愈也藥良矣非慎起居節
飲食致¶滛邪之去臻元氣之復亦不能愈也則學固可
徒成乎哉是故¶師者醫也道者藥也氣質者滛邪也徳
性者元氣也不得賢師¶不聞至道不變化其氣質不成
全其徳性而學焉有成者乎今¶奉天子之命居儒學之
舘樂育天下之材自司業至愽士¶助教凡十數公余雖
<pb:KR4e0024_WYG_006-8b>
不獲盡見之抑不可謂不知之也之十數<md:KR4e0024_SBCK_006-6b>¶公者皆徳尊
望隆業乎堯舜周孔之術深于詩書禮樂之文以¶生之
妙年得與英俊並遊而受業焉則師既賢矣至道不患
無¶聞矣生誠克以愈疾之心而蹶然愛日而自强真知
而允蹈持¶其心養其性去其偏而復于中而學焉有不
成者乎學成則徳¶可久業可大名可遂所以慰父兄之
心不其至矣乎而生父兄¶之躍躍為生喜也視今日之
喜豈不相千萬乎此亦余所望于¶生者也誠如是余寧
<pb:KR4e0024_WYG_006-9a>
不為生助喜乎嗟乎繼先尚懋勉之乎¶
　　　贈高士敏序¶
曩余遊燕都士敏之先公時任六察公則吾父行也因
以故人¶子謁公於齊化里第辱公與之為禮朝夕往來
門下且數月公¶暇日褒衣緩帶却馬從一蒼頭過余譚
移時始去儼然老成典¶刑也余將歸㑹公省太夫人維
揚遂同舟而南公嘗言吾兒曰<md:KR4e0024_SBCK_006-7a>¶㢲士敏者且冠矣頗知
力學攻文辭行且至維揚當出以見子¶子其弟視之茍
<pb:KR4e0024_WYG_006-9b>
有得無忘相訓告也比至安東道梗公間道以¶往余則
取道海上竟不得過維揚與士敏相見後聞公奉太夫¶
人來姑蘇又聞為理官呉興以卒雖相邇而疆場事嚴
以故亦¶不得往哭公與士敏相見今年國家蒐羅四方
之賢以議禮¶考文由是士敏來京師知余在成均數抵
余所自以為相見¶恨晚云盖公嘗語士敏吾有故人子
蘇平仲者在金華異日見¶之可與講學者也士敏以公
之言為信而不遺余之姓名以故¶見而喜喜而定交焉
<pb:KR4e0024_WYG_006-10a>
安知余之非材哉野人有山鷄野人不愛¶而過客愛之
彼以為鳳故也使過客知其非鳳則過客之弗愛¶甚於
野人矣余嘗獲從公遊不虞公之推與之過情也懼若
山¶鷄不足為世瑞徒㸃士敏耳士敏名父之子非若余
之不材托<md:KR4e0024_SBCK_006-7b>¶契家而獲交焉庶足以薰陶已又烏得不自
以為喜也士敏預¶脩元史尋入東宫為伴讀擢翰林編
脩轉秦邸紀善侍王¶留居京師日與之處觀其儀榘之
顒昂志氣之軒豁議論之¶辨給文章之雄贍未嘗不羡
<pb:KR4e0024_WYG_006-10b>
公之有子余長士敏且十年内視¶不及士敏逺甚無以
副公之期待也固不待他日能不發愧乎¶且髙氏世有
厚積公宜食其報而位又不滿其徳焉譬之水其¶猶澤
乎蓄而不流一旦決其防沛然其何能禦也孰謂遭其
時¶以光昭前人不在士敏乎矧士敏年甚壯材甚優出
入兩宫¶甚見器其馴致於通顯也何難然則士敏之使
余羡慕愧赧要¶當以功名事業豈特文學而已哉¶
　　　贈林子山序
<pb:KR4e0024_WYG_006-11a>
人之生不幸而失身或為農圃負販或為百工技藝或
為皁𨽻<md:KR4e0024_SBCK_006-8a>¶倡優否則不幸或病狂易或癡騃或𡨕頑而或
矇或瞶或瘖或¶跛則其最不幸者也而吾之生也幸而
不跛不瘖不聵不矇且¶幸不𡨕頑不癡騃不病狂易于
凡皁𨽻倡優也百工技藝也農¶圃負販也幸皆不失身
為之則吾之有生也夫豈易哉又況羣¶于萬物而靈于
萬物齒于衆人而賢于衆人與天地並立相為¶終始者
乎于此見吾生之甚不易也古之士知生之如此其不
<pb:KR4e0024_WYG_006-11b>
易也是以慄焉而不寧汲汲焉務以遷善補不足俛焉
日夜自¶强而不敢以斯須而肆焉忘道茍頹然而不省
宴然佚居侈然¶飽食而頑然不務進脩而懵然不聞大
道吾見其面墻而立𡨕¶行妄蹈與矇者瞶者瘖者跛者
奚以異師心自用戾常失正與¶病狂昜者癡騃者㝠頑
者奚以異其名為士而其失身固有甚¶于為農圃負販
者為百工技藝者為皁𨽻倡優者雖曰萬物之<md:KR4e0024_SBCK_006-8b>¶靈終亦
必與草木鳥獸衆人同歸于腐壞澌盡泯沒而已尚何
<pb:KR4e0024_WYG_006-12a>
參天地而相與終始之望乎嗟夫士之貴賤在聞道道
之存亡¶在所學世降習汚天下之士於是始以為士之
貴者在乎爵位¶之崇髙威權之隆赫意氣之充溢名譽
之光輝而相率馳騁於¶俗學以追世好之不暇其於道
之存亡一切不暇顧也脱有偭¶流俗而希賢哲務正學
而遵古道者出乎其間舉天下之士不¶以為迂濶則以
為計左不相與詆之則相與咲之矣矧肯舍其¶學而與
之共學乎嗚呼此亦不思夫有生之不易而已矣此亦
<pb:KR4e0024_WYG_006-12b>
甘心為草木鳥獸衆人之歸而已矣不亦大可悲也夫
於斯時¶也而有人焉能自㧞于今之人求合于古之士
即文獻之邦就¶當世之碩儒以講求洙泗濂洛之學為
已事若子山者豈茍慕¶其名哉豈要譽于士林哉豈將
以眩遠近之聽聞哉其殆灼知<md:KR4e0024_SBCK_006-9a>¶生之不易而不忍為草
木鳥獸衆人之歸也云爾推此志也則¶子山誠亦超于
人而有合于古矣何取于余也顧乃不忘下問¶而求益
焉余也雖嘗抗顔一日為國子師然自幼侍遊他邦¶中
<pb:KR4e0024_WYG_006-13a>
遭海内變故憧憧焉挈挈焉加之近歳不幸而矇且瞶
焉而¶於鄉學昧昧焉則其於道亦可見矣將安所進於
子山乎獨念¶夫有形則必有神神者何精華果銳之氣
也凡物莫不恃之以¶立而人為甚古之君子幼而壯壯
而老老而至於死道以為己¶任足乎内無待乎外不滛
於富貴不詘於貧賤不奪於禍福不¶撓於憂患不回於
勢利不愧於俯仰皆是氣之所為也而不可¶不養也是
氣也在人在天地一也朝氛之絪緼彌六合而薄三¶辰
<pb:KR4e0024_WYG_006-13b>
非不勃然盛矣然不崇朝而銷液矣詎足恃乎雖在天
地猶¶然況在人乎夫是以貴乎有所養也故曰其為氣
也至大至剛<md:KR4e0024_SBCK_006-9b>¶以直養而無害則塞乎天地之間此余不
敢以疾疢而不加勉¶也余之所願學者如此子山其謂
斯何茍有意焉尚勉旃以從¶事則不患鋭于始而消沮
于終可以䆒有為之志而極其材力¶之所至遊於髙明
之域不在余則在子山矣又何任重道逺之¶慮哉¶
　　　贈𤣥黙子序
<pb:KR4e0024_WYG_006-14a>
混沌無聞遊於廣漠之野遇凌虛子入無子方相與論
道凌虛¶子曰至哉道乎大於天地細於芒忽亘乎古今
散於萬物狀之¶而無象執之而不得恍恍惚惚不如歸
之黙黙入無子曰二儀¶之髙下七曜之著明山川之流
峙寒暑之變更魚鳥之飛泳草¶木之悴榮與夫人之男
女飲食作息經營何莫非道之流形也¶吾以為昭昭孰
謂其㝠㝠混沌無聞曰唉若之於道也曷嘗窺<md:KR4e0024_SBCK_006-10a>¶其奥哉
不過闖其扄耳夫形而上者謂之道無形無體無臭無
<pb:KR4e0024_WYG_006-14b>
聲得其一隅為物得其大全為人而與性俱生焉故道
之㣲而¶顯也不在乎能言而在乎能行茍徒逞辯説以
彷彿又何足為¶之重輕也耶傍有一士神清而氣淳晳
白而長身聞混沌無聞¶作是語已曵杖而歌曰存於天
地之後兮有於天地之先無一¶息之或停兮無一物之
不全不知其孰始而孰終兮但見其忽¶在後而倐在前
蔽之以一言兮曰𤣥之又𤣥詎無忘言之人兮¶黙焉而
意已傳凌虛子入無子方問其邑里姓名其為士者不
<pb:KR4e0024_WYG_006-15a>
答竟去混沌無聞曰若不聞滁之全椒有孫仲善號𤣥
黙子者¶乎即其人也即其人也¶
　　　贈金與賢序¶
古之善繪者畫詩圖孝經貌爾雅像論語春秋著易象
皆附經<md:KR4e0024_SBCK_006-10b>¶以行下至漢魏晉宋之間講易有圖問禮有圖
列女仁智有圖¶圖遂與史並傳助風教而翼彛倫則繪
之所係不既重乎然而¶豈易能哉易有之聖人有以見
天下之賾而擬諸其形容象其¶物宜是故繪之事象之
<pb:KR4e0024_WYG_006-15b>
滋也實有該造化之妙理者焉不得其¶妙而能合於天
造吾弗知之已於戲與造物者遊得於心形於¶言粲然
在紙而成章則謂之文得於心形於手粲然在紙而成¶
象則謂之畫余嘗學為文述山之勢水之態烟霞雲霧
之變草¶木鳥獸之形以至於神情鬼狀或曲盡其思致
則使人讀之不¶啻若登山臨水仰烟霞雲霧俯草木鳥
獸而鬼神出没乎左右¶心目為之竦動焉雖未必能窮
造化之妙也而其故則可知己¶又況心手相應而為畫
<pb:KR4e0024_WYG_006-16a>
哉使人觀紙上之象而竦動也固當什¶伯於紙上之文
而或不能然豈不以規規於筆墨畦町間乎盖<md:KR4e0024_SBCK_006-11a>¶有道有
藝道至而後藝至自昔以藝名世者莫不有道焉庖丁¶
之於割輪扁之於斵由基之於射宜僚之於丸非徒積
習之所¶致也況於畫而可以不事道歟余抵平陽㑹金
與賢與賢先君¶子曰徳謙甫為儒學官旁暢繪事尤長
於寫神與賢妙傳家法¶有士韻而無俗姿一時名大夫
士無不與之遊聲稱籍甚嘗為¶余作小影見者咸以為
<pb:KR4e0024_WYG_006-16b>
酷肖而未有以報與賢也謀諸同志與¶賢聞之曰我無
事乎報也以一言贈我足矣夫贈之為言增也¶古人之
於人或延譽之而使增重於時或箴䂓之以增益其所¶
未至則贈之言余固無能為與賢增重而與賢名聞諸
公間亦¶無待余之延譽若夫思繪事所係之重明物理
以進於道以增¶崇其筆力以追配於古人則區區所望
於與賢而不容己者故¶述以為贈<md:KR4e0024_SBCK_006-11b>¶　　　贈岳徳清序
<pb:KR4e0024_WYG_006-17a>
往歳金華同知潘侯叔聞病目延周漢臣者治之漢臣
出入叔¶聞所余數數見之其徒有岳生者未嘗不與之
俱漢臣治叔聞¶之目凡砭焫湯熨與夫劑之和煮加損
一以屬岳生比叔聞病¶愈漢臣辭歸余亦徵赴京師余
之叨禄於京師也八年然¶後得請歸養及歸從人問漢
臣則且死矣而岳生者余固忘之¶去年冬有持胡先生
遺岳徳清詩示余者言徳清余嘗識之余¶亦不記其為
漢臣之徒也歳之六月徳清過余相與問勞乃知¶其為
<pb:KR4e0024_WYG_006-17b>
往歳與漢臣俱出入叔聞所者固舊相識也而忘之則
余¶見徳清安得不喜且愧哉徳清故鄂忠武王之裔家
於嚴陵採¶藥浙水東名山奥區往往有其足迹而雅愛
金華之長山至輒¶眷焉不能去其所至人莫不虛舘以
竢為人治目比有竒驗則<md:KR4e0024_SBCK_006-12a>¶徳清能傳漢臣之業可知矣
余因問徳清人目病凡㡬證狀何¶若也徳清引古方書
言目之病甚悉大都十七八證而名狀各¶異又問治之
皆有術無術對曰唯瞽不治餘皆有治之之術也¶然則
<pb:KR4e0024_WYG_006-18a>
天下無不可治之目已對曰然余拊髀曰嗟乎徳清生
亦¶知余之病乎余目與人同而余獨視不及尋丈尋丈
之外驪黄牝¶牡不辨此吾友也熟視而弗與揖彼非吾
友也拱手而迎之以¶此動輙速諐招刺不知此果類古
方書何等證也生將何以治¶之乎然余固能決别黔晳
美惡真膺於尋丈之内焉生縱不吾¶治猶可也嗟乎徳
清生亦知人之病有甚於余而余之所甚患¶者乎乃者
雨不時降吾婺以旱溪流斷絶車無所用由是方地¶千
<pb:KR4e0024_WYG_006-18b>
里不問髙田下田鞠為槁壤黍稷重稑無弗黄而殞矣
而肉¶食者若不見而莫之省且督吏若胥日夜取常租
之盈其視民<md:KR4e0024_SBCK_006-12b>¶之少壯者之有菜色老弱者之胥為殍也
與瞀者矇者眇者無¶以異觀其目則非瞀非矇非眇者
不知此果類古方書何等證¶也生將何以治之乎人也
固朝廷使之舉錯民之枉直者也¶生不有以治之其於
賢否是非利害曲直廢置取舍從違顛倒¶錯謬每事類
夫此則斯民將奈之何徳清謝曰此非目病也茍¶非目
<pb:KR4e0024_WYG_006-19a>
病則何病也對曰此所謂盲於心者也夫人之所病病
疾¶多而醫之所病病道少況乎以心盲之盲責醫目者
醫哉則賤¶工亦安能治之雖然凡人之病必有由來得
其所由治之斯愈¶此不易之道也之人之盲也亦必有
由然矣故竊以為茍治之¶以治阿大夫即墨大夫之術
何患其不治哉又焉用吾醫目者¶為余嘉其辯遂次第
其語以告操黜陟之柄者且以見余之識¶徳清有素云<md:KR4e0024_SBCK_006-13a>¶　　記
<pb:KR4e0024_WYG_006-19b>
　　　報恩光孝天寧禪寺大佛殿記¶
比丘軒公住持報恩光孝天寧禪寺之七年洪武十六
年某月¶某日新作大佛殿成其費取諸經用之羨財而
裒衆施以助不¶給出力為之外䕶則廣威將軍僉温州
衛指揮使司事王公銘¶寺在衛署之東宋崇寧壬午奫
禪師所建癸未賜額曰崇寧萬¶夀政和已亥乃改額曰
天寧萬夀紹興丁卯又更賜今額某年¶以菑毁重興未
㡬而荐厄於某年至某年重搆又燬於某年元¶之至元
<pb:KR4e0024_WYG_006-20a>
㡬年始復於舊逮至正末困於力役田既出質衆亦散¶
去而寺之凋弊已甚國朝洪武九年二月軒公以選自
惠日¶來主法席賴其經營繕葺仆者以植傾者以支朽
者以易缺者¶以完而土田以復清䂓以振㑹有司治海
艦即廡下處工徒不<md:KR4e0024_SBCK_006-13b>¶戒於火又以十三年春廢為瓦礫
之區軒公謂其徒曰寺之廢¶興法之隆替係焉我等坐
視可乎焦神苦力掇拾煨燼以圖興¶復凡耆舊莫不感
奮官民信向相繼致助西偏地勢褊迫則請¶於王公斥
<pb:KR4e0024_WYG_006-20b>
使與東如一地以尺計總若干尋建方丈庫司茶堂¶既
而曰有方丈以議事有庫司以儲財可以事土木之功
矣然¶欲復吾故宇莫先於治殿以䖍奉佛祖衆議允協
以白王公伐¶大木於羅浮象浦聚貨食召匠傭始事以
其夏六月望至是而¶訖役為屋以間計凡若干高深脩
廣悉準其舊層阿廣霤隆棟¶厚礎斵雕藻繪殆無遺功
金相玉毫安奉如式幡座華盖種種¶莊嚴其壯麗顯敞
侈於昔多矣爰以狀因鎮撫譚君濟來徵文¶為記余聞
<pb:KR4e0024_WYG_006-21a>
成壞囿於數而以廢為興則存乎人又必人與時㑹¶乃
能不難於以廢為興兹殿之建當山冦竊發之日歳艱
物匱<md:KR4e0024_SBCK_006-14a>¶之時首尾僅四寒暑而熾然成就如此豈不以智
性融通于事¶于理未嘗分别而生欣厭有若軒公而又
遭逢聖時哉𢎞惟¶皇上渡江之初即以故龍翔集慶寺
為天界善世寺¶(闕/)　　　膺寶歴之四年徵有道浮屠
十人就蔣山太平興國寺丕建廣¶薦福㑹後六年命天
界住山宗泐取經西竺又五年詔郡¶縣咸立僧司以糾
<pb:KR4e0024_WYG_006-21b>
其徒佛法之見尊奉至此振古所未聞也盖¶西方聖人
以神道設教大率使人去妄而即真因境以生悟其¶誓
願之廣大慈悲之深重欲髙深廣袤之區生成動植之
類莫¶不㧞迷途脱苦海而泳游于慈雲慧日之中此與
中國聖人¶愽施濟衆一視同仁夫何以異聖人在御參
用真乗亦惟宻¶禆至化隂隲羣生豈專福田利益於一
人哉軒公祗承徳意¶而致力斯寺于斯時既成寶搆以
嚴所事方務鳩工畢還舊觀<md:KR4e0024_SBCK_006-14b>¶庶㡬教基上並我鴻圖至
<pb:KR4e0024_WYG_006-22a>
於萬億維年而海隅含生之屬永有¶依怙其營度之勤
搆締之美興復之功當屢書不一書殿之建¶特其權輿
爾尚刻石以竢焉軒公名子軒號宗冕嗣法于宜翁¶雅
禪師耆舊與公同心而効力者曰某曰某云¶
　　　温州府開元教寺興造記¶
温之佛刹傳天台智者之學者惟開元最鉅在今𤣥竗
坊東晉¶天寧二年郡人李整捨宅以建初名崇安唐開
元二十年制諸¶州咸以一大寺為開元寺而兹寺為温
<pb:KR4e0024_WYG_006-22b>
諸寺之冠例改今額石¶晉天福二年復崇安故名至宋
治平四年火久而復完政和十¶年更為天寧萬夀宫其
復為寺仍曰開元建炎十年也紹興十¶年又以菑燬未
㡬重興初寺隣法明院後遷法明于來福門外¶而以地
畀寺斥大其址立于院五曰藏院曰天台教院曰千佛<md:KR4e0024_SBCK_006-15a>¶律院曰囿覺曰圓通兩禪院寶慶十年重建山門又移
千佛立¶于寺之後元至元二十七年各路例設官講所
因以千佛為之¶自是千佛不復𨽻本寺俱燬于延祐元
<pb:KR4e0024_WYG_006-23a>
年而重搆於泰定四年¶歳時節祝釐與凡祈禳咸在焉
越三十五年至正丁酉颶風大¶作棟宇盡覆獨寶殿存
而上漏傍穿亦已甚矣主僧至剛僅克¶葺而新之樹法
堂闢山門範銅為鐘搆樓以度而遷主江心也¶所宜有
而未及為者固多也今住持仰山欽以國朝洪武五¶年
自顯徳來補其處鋭志興修圖惟厥終俄又以病去十
六年¶春諸山相率白于郡府復輓之出再正法席即探
已之槖歛田¶之入市材諏曰召匠僦傭百堵皆作殿堂
<pb:KR4e0024_WYG_006-23b>
門廡庫庾齋庖湢圊¶或因或革以次就諸佛菩薩羅漢
䕶法天神雕塑藻繪煥焉聿¶新僧佛之供器物之需纎
悉畢備下逮垣墉階術之㣲有廢必<md:KR4e0024_SBCK_006-15b>¶舉凡至剛未及為
者至是仰山無不按其法之所宜有而申其¶志之所欲
為矣雖名因舊以為新實則創始也十七年某月某¶日
工告竣事耆舊僧僉謂數十年之廢成于一旦為力不
易而功¶甚鉅宜有述以示方來而寺之沿革興廢皆無
所登載介前温¶州路治中金君翊求余記之竊惟開元
<pb:KR4e0024_WYG_006-24a>
自有寺至於今千有六¶十有八年矣厄于鬱攸者三奪
於道家壞於&KR0275;風者各一由代¶有其人故其燬也随復
而其奪也迄歸在梁則有若宗慧開義¶井鑄大鐘大鼎
在汴宋則有若性南詣闕獻頌仁宗召對稱㫖¶親御宸
翰錫以文英大師之號而御書閣攸建自景祐至熈寧¶
兩䝉一大藏教之賜在南渡則有若真敬因山門為閣
崇百有¶三十尺東西各翼以臺髙與之等觀水心葉公
之記其䂓模之¶雄傑巨麗猶可槩見也元有國百年先
<pb:KR4e0024_WYG_006-24b>
後登於主席是迓是續<md:KR4e0024_SBCK_006-16a>¶則有若至興思聰省初宗岳至
剛寺之久而不廢豈不以人乎¶際今昌辰尊崇象教不
有仰山者出人與時會假方便力示現¶有為安能於朞
歳間畢還舊觀存教基於將隳振宗風以不墜¶也哉然
前乎此有大興造皆在時康物阜之際易壞為成直易¶
易耳今仰山興事于仍歳水旱之後帑藏空虛之日而
能悉績¶于成不愆于素固猶其材之過人亦戞戞乎其
難矣豈宜無以¶告後人使相與扶植於無窮乎庸不辭
<pb:KR4e0024_WYG_006-25a>
而備為之書若夫如來¶以種言説開示趨極樂正路五
時八教三觀十乗之㫖法筵重¶啟龍象咸萃脩而行之
又豈不在仰山當不待記而亦非世締¶文字所能記不
敢因記興造而輒有所陳也¶
　　　太平歸元禪寺記¶
平陽有新寺曰太平歸元其䂓模雄傑鉅麗環邑之境
唐宋以<md:KR4e0024_SBCK_006-16b>¶來列刹皆未能或過之元後至元中邑長者呉
君良佐之所剏¶也其為事甚偉而其為力亦勤矣今四
<pb:KR4e0024_WYG_006-25b>
十有五年呉君卒亦十¶二年於兹而未有登載其子常
孫平若恐來者不知所自爰礱¶石介鎮撫譚君濟翁求
余為之記呉君素好施與每歳夏秋之¶交輙發粟周其
鄉鄰嘗造舟飛雲渡廪篙師操以濟往來者買¶地一區
縣北搆亭其間殯不能塟者既而自謂此足以行吾義¶
未足以率人為善且吾儕生長安樂于太平之世皆上
之賜¶也願藉佛力以報焉而縣之西雅山之下其地沖
爽以居佛誠¶宜於是以至順壬申夏度地八十餘畆夷
<pb:KR4e0024_WYG_006-26a>
高而増卑堙窪而支¶阤使平正如一遂以後至元已卯
秋八月乙未興役中為大佛¶寶殿四阿崇三十有六尺
益其尺十四以為廣深視廣不及二尺¶左右翼之深廣
如之殿之後法堂祖師祠侍者寮居左檀越祠<md:KR4e0024_SBCK_006-17a>¶首座寮
居右法堂之後觀音閣又後為茶堂為方丈殿之前山¶
門三間門東門西翼以夾各二為維那知客之寮夾之
東西各¶一樓東樓搆經一大藏庋焉西樓範銅為鉅鐘
縣焉門之外臺¶門臺門之前為放生池其上為梁其前
<pb:KR4e0024_WYG_006-26b>
樹扶䦨又前列七成浮¶圖而其數如成皆美石為之左
右廡各十有七間自法堂屬千¶門中左廡為伽藍祠而
廡後曰庫㕔曰行堂曰廚院在焉曰東¶庵曰倉司又在
其後中右廡為㑹善祠而廡後曰旃檀林曰選¶佛場曰
照堂在焉曰西庵曰湢圊又在其後殿而方丈方丈而¶
門外至于臺門内至于庖湢與夫作役之舍屋以間計
通百有¶六十有八凡事佛之儀物奉僧之器用制所宜
有者罔不精備¶而穹垣厚礎脩術崇階稱之木石瓴甓
<pb:KR4e0024_WYG_006-27a>
釘灰丹漆匠傭之直為¶四十萬五十緡為米九千八百
石佛菩薩阿羅漢以至䕶法天<md:KR4e0024_SBCK_006-17b>¶王之像設悉塗以黄金
為金百十有八兩以至正乙酉春二月¶甲戌訖功而比
丘智通實始終効其勞是秋迎致逆川順禪師¶主之又
割田千二百畆為恒産勑賜今額定為十方禪院仍下¶
璽書䕶持則明年夏四月也帝師亦錫呉君號正心徳
大圜悟¶居士云尚論其世盖有元豐豫之際於時郡邑
間厚積之家百¶倍呉氏富埒封君者固多皈心真乗喜
<pb:KR4e0024_WYG_006-27b>
施不靳者亦未嘗無之¶名藍上刹方興土木之功捐十
金資之以田數十百畆助其不¶及則自以為輕財好施
而人亦與之輕財好施之名觀呉君獨¶力自任以濟登
慈風斯下矣自昔為浮圖氏建大寺市大田非¶王公則
戚畹也呉君一布衣男子耳十餘年而能為王公戚畹¶
之所為此其材且智為何如抑聞之寺落成之日呉君
年未六¶十即寘家事不問作樓四楹於方丈之西埀入
處之焚香黙坐<md:KR4e0024_SBCK_006-18a>¶閱月踰時不出户二十載猶一日年八
<pb:KR4e0024_WYG_006-28a>
十有四一日閲般若經¶終巻遽入室延寺衆語之曰老
居士今行矣幸大衆稱揚佛號¶訣别合掌随衆稱揚而
逝夫離俗去智䆒竟生死偉特如是豈¶非所謂知施實
相起慈悲心發願回向具足方便成就無上菩¶提佛果
者與孰得以造寺功徳為人天小善有漏之因而議之¶
哉常等克念父祖之勤勞汲汲為求文昭示寺僧使知
剏始之¶不易而相與保守於無窮亦可謂賢孝子孫矣¶
　　　武義縣重建廣福院記
<pb:KR4e0024_WYG_006-28b>
武義縣之闤闠中有佛刹曰廣福院元之至正丁酉春
燬于括¶冦其年冬僅剏大佛寶殿未及視其成而僧衆
或逝或散莫有¶任其興廢之責者為日已久屬者余宦
遊來歸過焉則朱甍翠¶棟寶鐸金鈴煥然鍧然震耀耳
目矣上人志晉肅余入坐方丈<md:KR4e0024_SBCK_006-18b>¶而言曰皇朝癸卯之歳
志晉用甲乙之次忝主是山顧瞻薦¶莽不遑寧處切自
思惟失今弗圖將隕先業而隳教基乃與吾¶徒宗煥慈
䕃經營綜理而延慶寺住山如海邑士洪徳潤等矜¶吾
<pb:KR4e0024_WYG_006-29a>
之有志也所以佽助者靡愛其力爰裒衆施益以已槖
聚材¶庀工成大殿于甲辰之夏建山門于乙已之春嚴
像設于丙午¶之秋而兩廡之作以戊申夏法堂之樹以
辛亥冬寢室庫庾庖¶湢之屬次第訖役凡制之所宜有
法之所當備者方圖緒成之¶過不自量業欲具事狀求
記於執事而辱下臨敢遂謁之按院¶始於宋之嘉祐丁
酉本福聖浴室也治平丁未初賜額曰夀聖¶遭燬於宣
和庚子未㡬重興紹興壬午乃改賜今額曰廣福元¶大
<pb:KR4e0024_WYG_006-29b>
徳中溪數潰院又當其衝為横流必食之地山門既圮
而衆¶亦無以自安主僧永起得今址于徐文肅公之孫
揚祖乃公之<md:KR4e0024_SBCK_006-19a>¶别業遂徙而建焉實至大辛亥也自嘉祐
丁酉至今洪武壬子¶凡三百二十有二年一圮於水再
燬於冦盖有數焉至于以廢¶為興未有不存乎其人者
也且起之遷建始事以辛亥晉之重¶建訖役亦以辛亥
信非偶然哉前乎起也顛末不登於文字固¶莫可考也
觀俞公之記起致力於大競之際歴二十寒暑猶有¶待
<pb:KR4e0024_WYG_006-30a>
於時秉惟力繼之而後䂓制大備可謂難矣今恒産不
加多¶而物力不迨前且倍蓰晉毅然以興起自任訖能
以十年之間¶而復還舊觀不愈難哉思其難相與扶植
彌縫之使之永乆弗¶墜是誠在乎後之人庸次第書之
俾刻石昭示焉施錢與助者¶之氏名具列于石隂此不
著¶
　　　清泉庵記¶
洪武十六年春余客平陽厭闤闠之喧囂思得寂寞之
<pb:KR4e0024_WYG_006-30b>
地澄坐<md:KR4e0024_SBCK_006-19b>¶滌慮焉余友前䝉隂縣主簿林敬伯乃相與之
縣南嶺門之清¶泉庵初取道林氏屋側復折而逕朱陳
二氏居之前後以入庵¶為屋若干間大山屏其東天妃
祠峙其南祠之祝史廬於其西¶劉氏園於其北湫隘猶
民家耳前則東山九凰諸峯森秀環列¶暖翠飛襲庭户
使人有夐塵之思固自可樂也庵僧曰東源順¶師嚴重
簡黙對坐移時視瞻不茍類有道者余心異而喜之暮¶
返而朝往於此兼旬矣乃知師年十八得度傳法于虛
<pb:KR4e0024_WYG_006-31a>
白日公¶後三十有三年為洪武戊申司藏鑰江心其夏
指揮何公高其¶行言於郡禮請住持神山禪寺又三年
謝去其徒栖于歸元七¶年敬伯尊人彦輝與詹仲輝者
以兹庵久虛率里人延致之人¶固疑師之不屑也而師
欣然不拒夫領衆叢林升坐説法號為¶長老而居之不
擇乃爾不惟不擇居而安完其缺興其廢未嘗<md:KR4e0024_SBCK_006-20a>¶不盡心
焉此豈非有道者哉師以庵未有記具石求記而呉君¶
元範又為之請乃書曰庵剏于宋淳熈間名正因堂檀
<pb:KR4e0024_WYG_006-31b>
越呉氏¶始居此者曰正覺大師傳六世而至太古聞元
至正甲午燬於¶冦太古罄其私槖經營興復甫樹前殿
未及視其成而報縁盡¶矣師狥衆之請来主此則戊午
夏也塗塈前殿建後殿闢僧堂¶翼以兩廡嚴像設其中
皆出於師以介清泉坊改今名永業僅¶五畆凡瓶錫之
集香花燈燭之供日用食飲之需皆仰衆施亦¶惟師道
行足以起人敬信以故施者相踵也師縣之萬全鄉人¶
俗呉氏云
<pb:KR4e0024_WYG_006-32a>
　　　平陽縣重修江口斗門記¶
平陽之江口舊嘗因海隄中斷之犍石為兩厓深廣各
三丈内¶外貼石為左右翼又敷石壇於前後中涯植石
楹析於雙門鍥<md:KR4e0024_SBCK_006-20b>¶坎陷板以為扄每門板十有二層時水
盈縮而閉縱之覆以屋¶五間號江口斗門宋端平丙申
縣令林公宜孫始作之元至元¶二十四年里之義士鄭
君存耕嘗率衆繕理之繼存耕而致力¶焉者則其族人
前福州路閩清縣尹禮前松江府華亭縣尉公¶誼其歳
<pb:KR4e0024_WYG_006-32b>
至正辛丑也後二十三年國朝洪武八年水暴溢&KR0275;¶風
激海潮相輔為害厓崩屋仆而門亦圮今且九年矣為
縣者¶更㡬人而視之恬然厥民雖欲起廢夫孰為之倡
哉十六年夏¶南康彭君尚賢來為丞是秋以公事過其
地目擊之愀然不寧¶亟謀興作㑹主簿新安呉君韞中
攝令還自瑞安典史成都楊¶君孝忠進册至自浙江議
以克合責成於水利所及之鄉大家¶之役於官者其人
咸不勸而趍以謂浮屠一寧猶能出力裒衆¶施完砂塘
<pb:KR4e0024_WYG_006-33a>
隂均兩斗門今在位者興無窮之利吾屬顧不能効<md:KR4e0024_SBCK_006-21a>¶勤
勞乎或輸以財或薦以力恊謀併智以任其事者九人
以公¶誼嘗致力於斯也練歴而老成惟使督役焉於是
市石與木揆¶日庀徒以畚以築以繩以削隄涯門扄以
至於屋悉復其舊而¶歛甃堅緻視昔過之足支久遠又
以其餘力修平安渡馬道百¶二十五丈以免人于淖始
事於九月庚申而訖功於乙酉皆欲¶刻石紀成而因謝
君復元屬筆于余盖江口在縣之東南二十五¶里左江
<pb:KR4e0024_WYG_006-33b>
而右山潮汐之所上下諸山谷水凡三十六支皆徑此¶
而入江初斗門之未作也衆流既莫之遏而海鹵水亦
得入以¶害稼民交以為病自作斗門然後溢不患溺乾
有所仰而惠利¶及于二鄉五都之人溉田六萬五千三
百餘畆則其所係豈輕¶也哉歐陽子有云作者未始不
欲長存而繼者常至于殆廢使¶其繼者恒如作者之心
則天下豈有遺利江口之有斗門蓄洩<md:KR4e0024_SBCK_006-21b>¶有恃水旱無虞
歴百四十八年猶一日豈不以補而緝之者有¶其人乎
<pb:KR4e0024_WYG_006-34a>
壞於暴水而中廢者九年不有諸君子以興起為已任¶
將遂隳前人之功失一方之利然則是役也雖曰修廢
舉墜其¶功盖與剏始等矣於戲使凡為縣者皆能職思
其憂若諸君子¶則門之復當不待今日民之䝉利其可
以世計哉故為之書使¶來者尚有考而用其心也¶
　　　松陽縣學復射圃記¶
松陽之有學學之有射圃盖自宋紹興始元之制凡民
不得持¶弓矢故射息而圃亦廢豪右因侵而有之踰八
<pb:KR4e0024_WYG_006-34b>
十年有司漫不¶加省皇帝即位之明年詔郡縣皆興學
置師弟子員而¶講習乎六藝儒生葉端等作而言曰今
學令射居其一射圃之¶復維其時矣以告令王君㑹王
君徵赴京師事格不行而提<md:KR4e0024_SBCK_006-22a>¶刑按察僉事張公行縣適
至乃復以告公為按圖籍凡學之地¶侵于民者責丞李
君仚簿劉君文彬悉復之而地卒以歸正其¶疆界夷其
畛域樹垣以繚之王君歸自京師謂部使者祗承¶徳意
返故地于久攘之後幸惠斯文甚厚宜有以示後人教
<pb:KR4e0024_WYG_006-35a>
諭¶毛君煇膺薦而起遂命之來謁文書曰侯以明之此
舜之學政¶也其人之賢不賢觀其射之中不中見焉故
以射致衆衆致而¶後論士是以三代率由之而孔子射
於矍相之圃觀者如堵使¶弟子揚觶而致黜者三則僅
有存者夫學政莫大于射也尚矣¶矧國家方脩文教而
稽古定制焉則射圃之復其豈細故哉¶乃為之記曰復
地以尺計之直學之東南則從七十衡五十直¶東北則
益其從二之一去其衡三之一直西北則其從倍東北
<pb:KR4e0024_WYG_006-35b>
之三其衡不及東南之八直西南則其從得東南之衡
而去其<md:KR4e0024_SBCK_006-22b>¶一以為其衡東南故所謂射圃也張公名志徳
字某陜西人王¶君名彞字秉文北平人煇邑人攝學事
殆一紀士論多之云¶
　　　覈田記¶
宋南渡後金華縣諸名額田體量于紹興辛酉撿踏于
嘉定甲¶申覆量于咸淳丙寅立法詳而為制宻户有恒
征地無遺利猶¶不失有田斯有賦焉元之下江南因之
<pb:KR4e0024_WYG_006-36a>
以收賦税以詔力役而¶水旱于某則驗其災之厚薄蠲
其賦之多少加以歴歳既久舊¶櫝寖不足徵由是縣之
民每遇災主佃各列其田自訴訴輙復¶益歩加畆以幸
免常租而賦額日羡矣至正庚寅令民自實要¶在均役
而已不暇釐正也版籍入皇朝遂有鑿空之賦¶名曰虛
譌糧而其數之多為田至千三百九頃有竒民負逋而¶
莫償吏惴惴惟歳入不登是懼而公私交以為病矣事
聞中書<md:KR4e0024_SBCK_006-23a>¶省亟命檢覈除之户部援田令俾以五尺為歩
<pb:KR4e0024_WYG_006-36b>
造弓尺以量符¶下皆重改成籍㒺敢自任既而命明州
府通判王琮來治之甫¶興役又以事罷去㑹今王君來
倅郡遂以命君而君亦自以為¶已任盖縣統鄉十有二
鄉統都上鄉七中鄉四下鄉三都統保¶大率十乃令都
擇一人焉為量長保擇一人焉為里長都以五¶十歩為
率築堠一焉表其都之界保以三十歩為率築堠一焉¶
表其保之界田以區為率樹木表一焉書其甲乙之次
樹諸表¶一焉書其多寡之數而旁都此保分曹易地相
<pb:KR4e0024_WYG_006-37a>
司察焉有田者¶則各以名數如異時訴水旱者自占書
于表而樹之田間擇吏¶之清强者分董其役以金華縣
丞鍾弼董東南鄉以浦江縣丞¶杜彦董西北鄉侯乃出
詣諸鄉即寺觀以次舍裹糇糧以食飲¶衝冒暑雨䟦渉
阡陌履畆而申量焉各乗其形之方圓曲直長<md:KR4e0024_SBCK_006-23b>¶短絶彼
補此塵累㣲積以足畆數乃以今昔之度準之有餘者¶
増之不及者減之岸溪而齧于水者蠲之山林園池而
墾築耕¶稼者收之量既周乃裒諸所表為魚鱗圖為流
<pb:KR4e0024_WYG_006-37b>
水册册以㑹賦¶圖以㑹田董之以東陽縣丞趙斗南君
朝夕親臨而程督焉凡¶田既除前虛訛之數其為增者
收者總百五十二頃有竒減者¶蠲者總三百四十五頃
有竒册以帙計者四百五十有三圖以¶幅計者如册之
數而皆有副檢量之役起洪武四年夏四月丙¶申訖其
年秋八月庚子積百有二旬有四日圖册之役起是秋¶
八月壬寅訖明年夏五月壬子積二百有五旬而畢以
竣事聞¶數十年之病一旦以除父老相與慶幸爰伐石
<pb:KR4e0024_WYG_006-38a>
圖其悠久介智者¶住山普仁求文為記余聞經界者仁
政攸始三代盛時分田制¶禄由乎井地之均而井地之
均由經界之正自是以來其制世<md:KR4e0024_SBCK_006-24a>¶殊至若資賦以足用
因田而成賦無古今一也今檢覈之舉執¶政責成有司
可謂急先務矣符下且六七年而莫有從事者豈¶國家
裕民意哉是宜王君於蒞政之初不憚勞勩而鰓鰓焉
致¶其力也更張惟允而經費不虧民征用寛上有節度
下有常守¶仁民之政孰大於是嗣為政者毋替厥成金
<pb:KR4e0024_WYG_006-38b>
華之民利頼庸有¶既乎然則托焉以垂永久將不在余
文矣王君名綱字之紀棣¶州人嘗覈田蘇州為諸州使
者冠其來倅是郡也由承運庫使¶外補云<md:KR4e0024_SBCK_006-24b>¶　<md:KR4e0024_SBCK_007-1a>¶　
　
　
　蘇平仲文集巻六


<pb:KR4e0024_WYG_007-1a>
欽定四庫全書
　蘇平仲文集巻七¶　　　　明　蘇伯衡　撰
　　記
　　國子學同官記¶
　已秋詔即應天府學為國子學設師弟子員其博士
助教¶學録非有徳望邃於經術者不得登用維時博士
則¶(闕/)　　　　　　金華許君存仁為之丙午春以章
貢劉君宗弼為博士¶(闕/)　　君宗表河南張君用周濟
<pb:KR4e0024_WYG_007-1b>
寧潘君文秀為助教高昌完¶君彦明為學正廣信鄭君
一中金陵杜君叔循為學録臨江張¶君以誠為典膳其
夏用周除淮安衛叅謀其秋彦明除建平知¶縣以誠除
管讀場管勾其冬一中除上海縣丞繼用周則廣平¶郭
君可久繼彦明則南昌李君克正繼以誠則章貢吕君
仲善¶繼一中則東陽張君孟兼而余以七月忝授學録
丁未秋學陞<md:KR4e0024_SBCK_007-1b>¶正四品始設祭酒司業典簿員即拜存仁
祭酒宗弼司業錢塘¶陳君彦博由元翰林編脩署典簿
<pb:KR4e0024_WYG_007-2a>
浚儀陳君子方由元進士署¶博士棣州高君仲暉由太
子伴讀署助教而余亦忝進¶學正補余處則呉興張君
伯淵也其後存仁謫韶州宗弼拜浙¶江按察僉事子方
拜江西按察僉事彦博遷太常博士宗表以¶事罷去叔
循遷太常賛禮仲暉陞磨勘司令伯淵陞磨勘司丞¶仲
善陞太常典簿孟兼陞祠部主事余轉翰林國史院編
修官¶辭疾不上今在官者祭酒則梁先生以太子賔客
兼博士¶則汴梁李君叔允典簿則濟南周君敬中助教
<pb:KR4e0024_WYG_007-2b>
則上蔡朱君原¶禮合文秀可久克正為七人而叔允原
禮入東宫兼伴讀¶云自余為國子官屬於斯之二十一
人者皆獲托官聨而與之¶遊亦一時之幸哉然甫六年
而升沈出處去就離合不齊已若<md:KR4e0024_SBCK_007-2a>¶此況於他日乎此余
之所以慨然也因為之記歸田後時覽觀¶其姓氏庶用
自慰焉來者夷考其平生以議擬其得失亦未必¶不有
取於斯也梁先生名貞字叔亨會稽人劉君名丞直周
君¶名循理潘君名時英郭君名永髙君名暉朱君名明
<pb:KR4e0024_WYG_007-3a>
復完君名¶完哲鄭君名貫杜君名環其名如其字者許
君吕君汴梁李君¶及東陽臨江兩張君名宗義則浚儀
陳君名世昌則錢塘陳君¶名濟則河南張君名溥則吴
興張君&KR0110;者臨安李君名也宗頥¶者南昌李君名也余
名伯衡字平仲眉山人¶
　　　王氏祭田記¶
浦江之深溪有義門王氏王氏之長曰士覺厥既率子
姪作祠¶堂以祀其先於是割上田五十畆隷焉嵗入租
<pb:KR4e0024_WYG_007-3b>
以石計者若干¶别儲之以供粢盛以具酪醴其田之畆
步字號在某鄉某甲具<md:KR4e0024_SBCK_007-2b>¶刻諸石乃來徵文為記古之
有國家者莫不有廟廟必有祭祭¶必有田其禮可得而
言矣天子為藉千畆諸侯百畆卿¶以下必有圭田圭田
五十畆盖禮莫大於祭祭莫大於敬是以¶古人之有事
於廟也常食不食常居不居常服不服常器不用¶懼
其䙝也而必變焉必遷焉必更焉必異焉敬之至也矧
夫醴¶也酪也粢盛也所以饗先祖者也茍不别儲以
<pb:KR4e0024_WYG_007-4a>
資用而臨時取¶諸常廪不既䙝乎又焉得為敬乎此先
王制禮天子諸¶侯之祭罍爵籩豆簠簋之實必於御
廪焉取之卿以下可類推¶也已而記禮者又曰有田則
祭無田則薦當是時也井天下之¶田授天下之民凡民
無不受田之家焉有士而無田者乎所謂¶無田者非無
田之謂也無祭田之謂也無田則不祭田之所係¶豈輕
也哉而固可無也哉後世廟無其制祭無其禮而況於
田<md:KR4e0024_SBCK_007-3a>¶乎貴為公卿大夫猶然而況於士乎今士覺以韋布
<pb:KR4e0024_WYG_007-4b>
之士顧能¶推其烝嘗之孝即家建祠祀其逺始髙曽之
祖而凡同居羣從之¶考妣無不及豈非用心之厚者哉
且王氏系出鳯林異時其先¶有登進士至達官諡忠惠
者於淳熙宰相魯公為近宗則士覺¶固公侯之子孫也
於是自附於古之有田禄者以田五十畆供¶祠事不亦
善於禮矣夫余未嘗不嘉其孝誠之篤而喜其猶行¶古
之道也於戲不賢能之乎抑聞君子之舉事惟可繼
也故可¶尚惟不窮也故可貴士覺此舉本之以孝節
<pb:KR4e0024_WYG_007-5a>
之以禮斯不亦可¶繼乎田之所入歳取不竭斯不亦不
窮乎然則其報本也詎曰¶一時之計而已來裔因其根
於心者用其出於田者而以蕆事¶雖至於百世可也楚
茨曰我倉既盈我庾維億以享以祀以妥¶以侑以介景
福士覺有焉其卒章曰孔惠孔時維其盡之子子<md:KR4e0024_SBCK_007-3b>¶孫孫
勿替引之余於王氏之嗣人盖日望之¶
　　　陳氏祠堂記¶
平陽陳君謙邑之故家也其先五季時自長溪來居南
<pb:KR4e0024_WYG_007-5b>
監元大¶徳間南監淪于潮陳氏亦不能獨存惟諱容府
君僅以身免遂¶徙居金灘娶包氏生諱醒府君娶管氏
生諱徳府君娶蘧氏則¶謙之考妣也謙以洪武十年某
月某日作祠堂正寢之東以¶妥奉先世之靈始於諱容
府君而不及高祖以上者因厄於水位¶諱無從徵也祠
之制同室而異龕一遵家禮月朔必謁有故必¶告時節
必祭牲殺器皿亦一遵家禮既即以蕆事又欲來者知¶
所以報本始之意介余友梅(闕/)雲來請記余聞凡有生
<pb:KR4e0024_WYG_007-6a>
者莫不¶有所自出知其所自出則知其所以報本矣報
本莫大於追遠¶追遠莫重於祭是以古者飲焉而祭先
酒食焉而祭先飯一飲<md:KR4e0024_SBCK_007-4a>¶一食猶不敢忘其所始則夫吾
身之所自出者其可忘乎由吾¶身推之吾親之所自出
未遠也吾祖之所自出雖遠而可追也¶其本一而已矣
孝子慈孫宜無所不用其情然而聖人慮其過¶與不及
也於是有禮焉有制焉尊而貴者其禮隆隆則有廟卑¶
而賤者其禮殺殺則等而降之去廟而即寢以薦寢乃
<pb:KR4e0024_WYG_007-6b>
燕處之¶所以之而脩祭祀茍非庶人後世無禄之士為
之則於禮未稱¶禮者稱情而為之者也茍欲其稱則雖
古之所無可以義起之¶此祠堂之建為不僣不䙝而於
士為稱焉嗟夫自宋儒之議行¶至于今非一日矣郡邑
之間搢紳之家能念其濬發之所自從¶事乎此以致崇
極於其先者㡬何人哉今謙於蕩析之餘室廬¶完美貨
財滋殖不以為吾力之所致身與妻子之所當豢養長¶
顧却慮以為吾先祖父之所積累者厚故其福澤之所
<pb:KR4e0024_WYG_007-7a>
漸被者<md:KR4e0024_SBCK_007-4b>¶遠也於是報享稱情為之而致其崇極如此可
謂知本矣然則¶祠堂之作雖禮之常而亦不可不書也
庸著所聞俾刻于麗牲¶之石庶其子孫思纉承於無窮¶
　　　陳氏脩睦堂記¶
夫族之貴乎親睦也尚矣是故周之盛世大司徒教萬
民以六行¶而睦居其一能睦其族者則賔興之而不然
者則紏之以刑焉¶於時世族之家雖祖遷於上宗易於
下而其族之人初不以服¶窮親盡而弗之親也故詩有
<pb:KR4e0024_WYG_007-7b>
之曰君之宗之飲之食之又曰諸¶父兄弟備言燕私則
其親且睦為何如哉其所以能爾亦惟君¶天下者有以
開導維持之也自葛藟之詩作斯民已不獲由乎¶先王
治教之盛而況千數百載之下乎其間有不待大司徒
之¶教而能崇其親親之仁於服窮親盡之餘豈非歐陽
子所謂賢<md:KR4e0024_SBCK_007-5a>¶於三代之民者歟此余於陳氏之求記其脩
睦堂所為喜聞而¶樂道之也陳氏家於麗水來儀鄉肇
自汴宋其先隴相望東阡¶西陌間而百年之喬木鬱乎
<pb:KR4e0024_WYG_007-8a>
蒼蒼尚論鄉之舊族未能或之先¶也至子明且十世矣
盖陳氏望於來儀而子明又陳氏之望也¶子明嘗語其
從子孔淵曰吾祖吾父之於吾族人尊者老者寒¶暑奉
布帛以為夀嫁者娶者䘮塟者薦貨財以贈遺貧不能
棺¶歛者收之恩則篤矣情未孚也惟吾祖父亦欲以時
與之相宴¶以致歡欣洽愛之情奈何遭時多故奔走以
事力役日不遑暇¶志不克申而遽卒矣今吾與若際四
海一家之日䝉¶聖天子休養生息之恩獲優游於田里
<pb:KR4e0024_WYG_007-8b>
則成先志不在今日乎¶乃作脩睦堂於正寢之前嘉時
令節則為酒醴刲羊豕布几席¶羅豆籩舉宗咸延致而
讌於斯班白在坐子姪序列載獻載酬<md:KR4e0024_SBCK_007-5b>¶盡歡極醉醉則
述祖宗儲慶綏祉之所自而以孝弟忠厚交致¶其勉有
合之以食之遺風焉於是族之老颺言曰人之宗族至¶
於不相往來者比比也而吾子明乃能以時節具酒食
與吾族¶人共醉飽於一堂禮勤而情洽無親疎一也非
陳氏之盛事哉¶來者能繼續於無窮斯不失為禮義之
<pb:KR4e0024_WYG_007-9a>
俗矣然則可無以告之¶乎子明曰是吾志也相率來請
惟婺之浦江鄭氏一門羣從數¶千餘指有同祖者焉有
同曾祖者焉有同高祖者焉又有同始¶祖者焉而其親
且睦也雖同父者有不逮焉余見之未嘗不嘆¶其美而
今又見陳氏焉鄭氏聚族而居號稱義門其雍睦也君¶
子以為難陳氏非若鄭氏之聚族也而有文以相接有
恩以相¶愛乃爾豈不愈難哉謂其賢於三代之民非耶
於戲釃酒有藇¶既有肥羜以速諸父朋友猶然矧同族
<pb:KR4e0024_WYG_007-9b>
乎講信脩睦隣國猶然<md:KR4e0024_SBCK_007-6a>¶矧同族乎有能念夫族屬雖支
分派别其初則出於一人而視¶疎猶親每事類夫此又
何致於塗人之歸哉聞子明之風而興¶起余不能無望
焉堂之崇卑落成之歳月不書而書其事非獨¶以張子
明能為人之所難亦以為富而好禮者之勸云¶
　　　一心堂記¶
浦江多大族而傳世之久者有黄氏黄氏先基之在花
橋者見¶於開元十道志其族散處邑中而邑中之族水
<pb:KR4e0024_WYG_007-10a>
閣惟盛水閣之¶族則逢原兄弟最良逢原之諸父出分
久矣至逢原任其家乃¶謀于諸父復㑹居而合食焉室
廬之異户者通于一田園之異¶籍者歸于一財賄之異
藏者聚于一什器之異用者司于一奴¶僕之異主聽于
一而以一心名其堂㑹余歸自南京遣其子宿¶來謁記
惟我仲姑實為逢原之祖母則余於黄氏固姻家也誼<md:KR4e0024_SBCK_007-6b>¶不得辭乃記曰三軍猶一人曰進而俱進曰退而俱退
余嘗見¶之矣一家猶一人曰耕而俱耕曰織而俱織余
<pb:KR4e0024_WYG_007-10b>
未嘗數數見焉¶進而無不進也退而無不退也此之謂
人無異志夫然故出戰¶入守相救相助無不至焉不惟
可與共生而亦可以共死耕而¶不皆耕也織而不皆織
也此之謂人各有心夫然故借鋤取箒¶勃蹊閱墻有不
免焉且不可與共逸樂而況可與共患難夫三¶軍衆也
疎也一家寡也戚也心之一也雖衆且疎者無弗親也¶
而死生可共焉心之不一也雖寡且戚者無弗離也而
逸樂不¶可共焉此同居非難而一心為難也有家者知
<pb:KR4e0024_WYG_007-11a>
率家人敦行孝¶弟而不知以心感人心使人以其心為
心猶知為之三十六輻¶而不知攝之以一轂也未見其
能親者也嗟乎一心不一心豈¶惟親疎係焉門祚之盛
衰恒必由之周之興也以三千臣一心<md:KR4e0024_SBCK_007-7a>¶商之亡也以億
萬臣億萬心家國一道也烏有門祚之盛衰不¶懸於心
之一不一乎而不一心可乎雖然主將之於三軍也三¶
令而五申之而不一者有賞焉有罰焉賞之罰之而不
一者有¶刑戮焉此其所以無不一也一家之中父子爾
<pb:KR4e0024_WYG_007-11b>
夫婦爾兄弟爾¶長幼爾夫父子也夫婦也兄弟也長幼
也所謂骨肉也骨肉主¶恩者也責善也猶恐其賊恩而
不可也繩之以政令賞罰刑戮¶如之何其可也然則將
何以一其不一而致其一也傳不云乎¶天下之達道五
所以行之者一也一者誠而已矣上兌下坤其¶卦曰萃
上巽下坎其卦曰渙而其彖皆曰王假有廟廟莫大乎¶
祭祭莫大乎誠故精氣之既散者可得而格也是故聖
人以聚¶天下之衆以極天下之渙夫聖人之聚衆而極
<pb:KR4e0024_WYG_007-12a>
渙也夫猶有在¶乎誠而況一家乎而況骨肉乎故家人
之象曰風自火出君子<md:KR4e0024_SBCK_007-7b>¶以言有物而行有恒則非誠而
何逢原必此之燭矣不然其名¶堂也不直曰同心顧曰
一心何哉人同此心心同此理居斯堂者¶果能致謹於
言行積誠意以相感動則一家猶一人豈特三軍¶比乎
將見恩以相愛文以相接雍睦之風彌久彌盛鄉無間
言¶朝有旌復黄氏且與鄭氏並立於一邑之鄙十餘里
之間而浦¶江為禮義之俗矣不其盛哉不其休哉於戲
<pb:KR4e0024_WYG_007-12b>
可不勉哉可不勉哉¶
　　　同愛堂記¶
凡人之生必有與也朝夕與居者國則君臣焉鄉則長
幼焉學¶則師友焉而家則父子兄弟夫婦焉自有生以
來未之能易也¶而家為最親一家之衆所謂骨肉戚疏
之殺雖則不齊非愛不¶親其致一也愛根乎仁仁根乎
心夫仁心人皆有之故夫愛人皆可¶以能焉非有矯於
外也大道之行天下皆同胞也而無不愛況<md:KR4e0024_SBCK_007-8a>¶於最親者
<pb:KR4e0024_WYG_007-13a>
乎推固有之心篤親親之仁達之父子兄弟夫婦之¶間
相接也以粲然之文相撫也以歡然之恩此之謂同愛
夫惟¶同愛然後不蔽於有我之私不蔽於有我之私室
廬而異户田¶園而異籍貨賄而異藏什器而異用服御
食飯而異施安逸勞¶苦而異情未之有也此非家之當
務乎而能者鮮矣余遊平陽¶前䝉隂主簿林敬伯為余
誦其鄉人章氏之美其言曰章氏浦¶城人自宋崇寧間
康州刺史及十一世孫伯歸以文林郎主平¶陽簿因家
<pb:KR4e0024_WYG_007-13b>
於縣之白沙詩禮繼承衣冠奕葉世載厥美蔚為望¶宗
有字子誠者主簿君之十世孫今徙居縣西白石屛山
之下¶讀書有文樂道尚誼鄉邑推之年埀六十不欲以
家政自嬰取¶其資業分給諸子其子曰坦曰昻曰賔曰
叅四人者相率白父¶母曰以骨肉而為秦越不同居不
共㸑有無不相通休戚不相<md:KR4e0024_SBCK_007-8b>¶關是不有兄弟也不有兄
弟是不有父母也何忍父母曰若等¶能如是豈非吾願
欲哉於是四人者退而各致勉焉今五載矣¶孝友之風
<pb:KR4e0024_WYG_007-14a>
藹如也鎮撫譚君聞而嘉之名其堂曰同愛為之記¶伻
知所朂唯下執事是望噫世降俗偷民不見徳一鄉而
不為¶秦越者無㡬焉一聚而不為秦越者無㡬焉甚則
一室猶秦越¶也余所見率家人之衆篤為孝友之行積
十餘世而不失親親¶之仁者不過婺之浦江鄭氏未嘗
不歎其能為人之所難也今¶章氏之是舉孝友(闕/)開迹
之始也孰使之余固知其骨肉之間¶有油然而不能已
者庸非好徳之良心乎亦可謂難能矣雖然¶國以法而
<pb:KR4e0024_WYG_007-14b>
理家以禮而立隆於恩者尤當講於禮鄭氏不過以¶禮
維持云爾又若古之九江陳氏金溪陸氏何莫不然坦
兄弟¶則而行之本之以愛動之以誠而持之以志則若
子若孫若從<md:KR4e0024_SBCK_007-9a>¶子孫亦猶今日之行也豈患不逮夫人哉
異日平陽有曰章氏¶孝友之門余與敬伯猶及見之敬
伯幸致斯言因以為同愛堂記¶
　　　友恭堂記¶
治莫備於成周其馭民也均其食則有井田焉聨其居
<pb:KR4e0024_WYG_007-15a>
則有比¶閭族黨焉糾其行則有鄉大夫州長焉統其屬
則有宗法焉而¶勸其善懲其惡又有旌别之典焉民生
其時禮讓興行風俗純¶美父子兄弟相與慈孝友弟於
其家而親親之仁洽于九族急¶相賙也喜相慶也死塟
相恤也患難相捄也達之天下無間也¶亦其俲當然盖
無足以異也後世為治者惟徵歛獄訟期㑹是¶務而馭
民之道蔑如無井田以均其食也無比閭族黨以聨其¶
居也無鄉大夫州長以糾其行也無宗法以統其屬也
<pb:KR4e0024_WYG_007-15b>
至於勸¶懲之際亦乖其方而不足以使人戒勉也民之
不得由乎先王<md:KR4e0024_SBCK_007-9b>¶治教之盛亦已甚矣然其間篤於恩義
厚於倫理如唐張公藝¶宋李自倫王丕之流史不絶書
是乃出於天性者可不謂之難¶能矣乎而今周君思中
自吾至又為余述鄉人之美求記其所¶謂友恭之堂曰
蕭氏世家于吉聚族而同釜㸑以居且五世矣¶濟厥美
者今三人焉伯曰與賢仲曰與權曰與恭雖遭值變故¶
家日以削而孝友之風彌久益著雍容一堂之上周旋
<pb:KR4e0024_WYG_007-16a>
榘矱之¶中怡怡如也諸子材皆克肖善守家法朝夕與
諸孫力田服賈¶恭子弟之職而與賢教之以禮即冠昏
䘮祭行之内外數百指¶莫不唯唯致謹曰諸父之教也
邦之大夫士嘉之因名其堂曰¶友恭云徵諸思中之言
則蕭氏與婺之浦江鄭氏其世之久近¶不齊其以布衣
男子行脩於已教行於家能為古人之所難如¶出一軌
是皆不待文王而興生乎千載之下不失為三代之民<md:KR4e0024_SBCK_007-10a>¶者也歐陽子嘗言後世所謂賢者其可貴於三代之士
<pb:KR4e0024_WYG_007-16b>
遠矣豈¶弗信矣乎余於蕭氏雖不獲望其閭登其堂見
其長者而與其¶小者遊如鄭氏也獨念夫三代之英大
道之行自孔子不得見¶之矧今去孔子又千五六百年
矣婺在江之東吉在江之西乃¶有若鄭氏蕭氏者並以
孝義著稱豈不由比屋而立乎顧予何¶人獲覩其事而
聞其風安得不為之喜於是西望歌曰徳輶如¶毛民鮮
克舉之我儀圖之維仲山甫克舉之以為與賢伯仲之¶
頌又歌曰靡不有初鮮克有終子子孫孫勿替引之以
<pb:KR4e0024_WYG_007-17a>
為與賢¶來裔之䂓又歌曰人之秉彞好是懿徳戚戚兄
弟莫遠具邇且¶以示風厲於夫人歌已遂書以為記¶
　　　夀豈堂記¶
去年冬金華趙叔友至京師中書右丞相汪公自奉使
浙東時<md:KR4e0024_SBCK_007-10b>¶即識叔友軍中聞叔友至數延之見叔友因言
頻歳以來小人¶獲安於田里樂生以興事而以餘力買
地於郡之南十里舉先¶世二十喪序塟焉復卜居於墓
道之北二里聚羣從兄弟同室¶廬以處焉合釜㸑以食
<pb:KR4e0024_WYG_007-17b>
焉此皆聖君賢相之賜也丞相聞而¶嘉之為篆二大字
表其堂曰夀豈俾持歸揭之叔友遂以記見¶属時予在
史局諾而未暇也今余謁告歸省叔友復以為請乃¶為
之言曰人之於兄弟望之以夀考者同欲也恩之以豈
樂者¶常道也常道存乎人者也同欲係乎天者也在人
者盡焉而後¶在天者從之也歡欣洽愛茍有所不足則
乖戾矣則不相能矣¶則胥殘胥虐矣所願欲其可兾乎
長者友而幼者悦焉幼者恭¶而長者悦焉則常道之盡
<pb:KR4e0024_WYG_007-18a>
也友恭之至薰於太和天且助之福¶慶鍾焉未有不克
享多夀者也使夫人兄弟皆然三代之民無<md:KR4e0024_SBCK_007-11a>¶以過矣斯
固為國者所厚望於天下者也望天下以三代之風¶必
率天下以三代之道賢其賢善其善三代之道然也賢
之所¶以訓不賢也善之所以勸不善也善為國者不下
堂而能鼓¶舞四海操是術也為兄弟若叔友者宜丞相
之所褒嘉也而丞¶相之表叔友之堂也豈徒一家一鄉
之觀美哉書曰表厥宅里¶樹之風聲此(闕/)　也金華之
<pb:KR4e0024_WYG_007-18b>
人見之將曰吾之兄弟猶趙氏之¶兄弟也彼能是而丞
相至為表其堂吾何為不勉哉浙江之人¶聞之將曰吾
之兄弟猶趙氏之兄弟也彼能是而丞相至為表¶其堂
吾何為不勉哉天下之人傳道之亦將曰兄弟之天吾
衆¶人與趙氏一也而夀豈之名堂丞相獨加諸彼丞相
非私趙氏而外吾¶衆人也以能友恭與不能故也吾何
可以不勉哉延頸舉踵是¶慕是俲則大道之行也將見
之矣叔友尚懷永圖以慰丞相之望哉<md:KR4e0024_SBCK_007-11b>¶
<pb:KR4e0024_WYG_007-19a>
　　　慤敬堂記¶
平陽范洵子美塟其先父母於青華山之原作祠堂於
墓之側¶以為歳時汎掃饋奠之所國子助教劉子憲名
之曰慤敬而¶呉編脩從善為記之他日子美質於余曰
記禮者不曰致愛則¶存致慤則著乎不又曰著存不忘
乎心夫安得不敬乎是慤與¶敬其豈無辨乎而呉編脩
(闕/)　謂慤即敬也信如其云則記禮¶者語何複乎而劉
助教(闕/)　　　果何居乎小子不能無惑焉¶願先生以
<pb:KR4e0024_WYG_007-19b>
一言開之余(闕/)　　　篤於親雖欲黙烏得而黙夫¶禮
有本而又有實本者何慤焉爾矣實者何敬焉爾矣威
儀不¶足之謂慤主一無適之謂敬敬近乎誠存於内者
也慤近乎質¶見於外者也禮以慤為本而以敬為實是
故君子之祭文有餘¶不若慤有餘也物有餘不若敬有
餘也而況墟墓之間祠堂之<md:KR4e0024_SBCK_007-12a>¶中乎墓焉而親之體魄藏
焉祠焉而親之神魂依焉是故墟墓¶之間至哀也祠堂
之中至敬也至哀無文至敬無飾此君子之¶祭不貴乎
<pb:KR4e0024_WYG_007-20a>
繁文而貴乎慤也不貴乎備物而貴乎敬也慤故本¶立
敬故實盡立其本而盡其實故死可使生也亡可使存
也君¶子非有術能生之也能存之也慤敬之至親之精
爽潜爭而黙¶感發見而昭明故既死而如見其生也既
亡而嘗若其存也祭¶之大端舍是無所用吾力矣淵哉
劉先生名堂之意乎是亦合¶内外之一道也不亦善於
禮矣夫昔孔子嘗而奉薦也慤子貢¶猶疑焉矧今去周
末又二千年世愈降而文愈勝則夫人昧慤¶之義而直
<pb:KR4e0024_WYG_007-20b>
以敬當之盖無足惟者子美又奚惑焉祭於斯堂也¶尚
務其本與實哉而之二者豈待祭而後務之又豈獨祭
之所¶當務哉子美曰唯唯請書以為記<md:KR4e0024_SBCK_007-12b>¶　　　春暉堂記¶
傭人者日予人百錢人可得而報之也傭於人者日受
人百錢¶可得而報乎人也是故取百錢之直終一日之
力而舉其當為¶之事是謂能報使傭於人者取人萬錢
則終月不能報之矣取¶人十萬錢則終歳不能報之矣
<pb:KR4e0024_WYG_007-21a>
取人百萬錢則終身不能報之¶矣其故何哉傭之者其
施常有餘而傭者其力常不足也親譬¶則傭人者也子
譬則傭於人者也夫傭人者之於傭於人者其¶施多以
萬計又多以十萬計多多以百萬計傭於人者之於傭¶
人者猶不能報之也況親之於子其施不啻以萬計亦
不啻以¶十萬計亦不啻以百萬計子之於親獨能報之
乎是故肥甘輕¶暖以奉口體可謂養乎親而謂報乎親
則不可先意承顔以適¶志意可謂順乎親而報乎親則
<pb:KR4e0024_WYG_007-21b>
不可立身行道揚名後世使國<md:KR4e0024_SBCK_007-13a>¶人稱願曰有子可謂顯
乎親而謂報乎親則不可養之也順之¶也顯之也舉不
足稱其施也是以小雅云欲報之徳昊天罔極¶而唐人
孟郊亦云難將寸草心報得三春暉盖子不能報親鞠¶
育之徳猶人不能報天生成之恩也然仁人之於天雖
無能報¶焉盡為人之道而求無負乎天則未嘗不勉之
孝子之於親雖¶無能報焉盡為子之道而求無負乎親
則未嘗不勉之人道盡¶而於天無負焉乃所以報天也
<pb:KR4e0024_WYG_007-22a>
子道盡而於親無負焉乃所以¶報親也又奚必若傭於
人者得百錢則効百錢之力而後曰報¶哉南康彭君尚
賢弱冠而先公捐舘尚頼母夫人熊氏守節教¶子底于
成立今年夫人六十有八歳矣而尚賢擢以賢良為丞
平¶陽尚賢喜禄足以逮親而不敢謂能為親報也於是
摘孟郊詩¶語名其奉親之堂曰春暉而求余記余嘉尚
賢得古仁人孝子<md:KR4e0024_SBCK_007-13b>¶之用心故樂為推明其説以為記庶
夫人之事親者知所從事云
<pb:KR4e0024_WYG_007-22b>
　　　寶貞堂記¶
南金大貝明珠拱璧以至犀象翠羽丹砂空青衆人寶
之賢於¶衆人者弗之寶也其為人也賢於衆則其所寶
者必異於衆是¶故重耳寶仁親子罕寶不貪楚國寶善
魏文侯寶賢而懷寶則¶匹夫也觀其所寶而其人之賢
不賢可見矣此余於伯安求記¶其奉母之堂而知其母
之為賢母也伯安故呉長者之孫長者¶有三子第二子
仲周是為伯安之父元平陽州同知致仕天廷¶之孫呉
<pb:KR4e0024_WYG_007-23a>
江州儒學教授子美女則其母也年十九歸仲周事舅¶
姑極愛敬稱其能孝逺近無間言䘮舅未㡬而仲周即
世維時¶姑年七十餘矣伯安十一歳其弟嘉才三歳老
有所養幼底于¶長大成立皆母守節自誓仰事俯育之
盡其道也此其所以為<md:KR4e0024_SBCK_007-14a>¶賢母與伯安作堂以奉母而名
之曰寳貞昭母之志也於戲衆¶人以為寳者其豈非天
下之寳哉然有之於人不足以為益無¶之於人不足以
為損乃若賢者之所寶全之則足以為人失之¶則不足
<pb:KR4e0024_WYG_007-23b>
以為人是寶於衆人者曾何足謂之至寶寶於賢人者¶
重於天下之寶矣如之何而可不寶也亦惟寶天下之
寶而不¶寶其不可不寶者是以為衆人不寶天下之寶
而寶其不可不¶寶者是以為賢人婦女之所不可不寶
者孰有重於貞節乎自¶古賢淑若共姜之流慎守而深
惜惟恐其或失之夫是以人之¶貴之也有甚於金玉珠
貝焉向使其不此之寶而奪其志則人¶之視之將不若
金玉珠貝之可寶矣是故寶此而不為賢淑者¶未之有
<pb:KR4e0024_WYG_007-24a>
也不寶此而為賢淑者亦未之有也伯安之母賢於人¶
之母亦惟其所寶者異於人之母云爾寶其貞節無愧
彞倫克<md:KR4e0024_SBCK_007-14b>¶配古人而子不失為令子宗祧也土田也室廬
也貨賄也無不¶保有也於戲何其賢於人之母也豈不
以聖人之後固自度越¶尋常與風俗之不振也甚矣安
得若呉氏之母哉余能不為之¶一言雖然貞之為言正
也從一而終此之謂婦之正男正位乎¶外女正位乎内
此之謂家之正然則堂之名豈徒以彰母之志¶節閑家
<pb:KR4e0024_WYG_007-24b>
之道亦不外乎此矣¶
　　　師萊堂記¶
范君元璉平陽之隠君子也有二子焉伯曰昞字士東
仲曰昱¶字士寅年皆踰冠矣朝夕處元璉之側依依猶
孺子間相率來¶請曰竊聞古之人有老萊子者楚人也
年七十而親猶在養恐¶恐然懼無以悦其心乃脩其童
子之服而習為童子之戲娯嬉¶乎二親之左右庶㡬有
以解吾親埀老之頥而慰滿平生愛日<md:KR4e0024_SBCK_007-15a>¶致與諸大將偕
<pb:KR4e0024_WYG_007-25a>
徃君方守疆圉於平陽雖欲侍行不可得也念¶定省之
曠日夜不寧于懷望飛雲而徘徊仰瞻不能自已於是¶
名其燕處之室曰瞻雲而求記於余夫雲之往來聚散
於天地¶之間也變化不測舒巻無常充塞乎上下周遍
乎四方有目者¶咸覩覩而思其親昔於狄梁公見之今
於君見之人固有異世¶而同情若此者乎狄公從役而
思其母獨處家庭君守職而思¶其父行役於邊徼人固
有異世而同情若此者乎武毅公嘗上¶休致之請矣及
<pb:KR4e0024_WYG_007-25b>
雲南之命下即日上道初不以老為辭其為¶忠也何以
加諸君雖不獲脩為子之職於萬里之外不敢以將¶父
之情言於九重之上而孺慕之心一飯不忘其為孝也
何¶以加諸忠孝固臣子所當盡者也世之克盡焉者㡬
何人而見¶於武氏一門父子之間此余因斯軒而知之
也西南諸畨逺而<md:KR4e0024_SBCK_007-16b>¶險者惟雲南自古以來桀驁負固以
為中國莫之能制豈果不¶足以制之乎亦中國未有以
服其心也今大軍入其境其臣庶¶簞壺望風迎徯惟恐
<pb:KR4e0024_WYG_007-26a>
不先不頓刃折鏃而方萬里靡然聲教之¶中此非人力
葢天威也班師振旅不在朝則在夕武毅公獻捷¶于京
師歸休于私第遂佚老之願於桑榆之景夫何遠之有
君¶出則時閱習奮武備以脩扞城之職入則奉晨昏候
顔色以輸¶愛日之誠於斯時也雲在是而親亦在是固
不必瞻夫雲矣宜¶何如慰幸哉忠與孝也不惟見於一
門而於君一身見之矣君¶自洪武乙卯以勲子入侍東
宫侍衛乗輿辛酉夏始被¶㫖還平陽襲職其冬(闕/)冦溢
<pb:KR4e0024_WYG_007-26b>
出平陽西鄙君領軍由梅溪入絡¶溪以破呉嵓(闕/)轉而
南攻麻洋焦坑直擣福寧之岑嶺皆以孤¶軍深入所向
克㨗遂㑹大軍於萬松林凡㧞寨二十斬獲無筭<md:KR4e0024_SBCK_007-17a>¶有楮
幣之賜國家可謂有臣矣武毅公可謂有子矣庸備述¶
之以為記¶
　　　春暉亭記¶
人之於我推食解衣免我於饑寒者也患難而扶持脫
我於死¶地者也其施則有間矣而我之徳之則有間矣
<pb:KR4e0024_WYG_007-27a>
然免我於饑寒¶者徳之則知報之脫我於死地者徳之
而不知報之非不知報¶也欲報之而不知所以報也是
故可得而報者其恩小不可得¶而報者其恩大於此見
恩愈大則報愈不易矣親之於我其恩¶豈直脱我於死
地者比哉寧尚得而報之乎雖欲報之將何以¶為之報
乎縱報之亦豈足以稱其施哉昔孟東野有見於此發¶
於聲嗟氣嘆之間曰難將寸草心報得三春暉猶小雅
詩人所¶謂欲報之徳昊天罔極於戲恩之同乎天而無
<pb:KR4e0024_WYG_007-27b>
事於報是惟親<md:KR4e0024_SBCK_007-17b>¶之於子徳之同乎天而不知所報是惟
子之於親人於天也固¶無得而報焉可不盡為人之道
求無負於天之所以恩我之意¶乎子於親也固無得而
報焉可不盡為子之道求無負於親之¶所以恩我之意
乎盡為人之道所以事天也盡為子之道所以¶事親也
故曰孝子不過乎物仁人不過乎物夫孝子之道莫大
於¶此又何以報為哉茍此之不務雖窮極富貴以養其
親烏在其¶為報也平陽謝氏兄弟二人伯曰希元仲曰
<pb:KR4e0024_WYG_007-28a>
復元其父捐舘之¶日皆藐諸孤也母夫人徐氏守節自
誓力於紡績事其舅姑葬¶其夫教字其子未㡬復元伯
仲皆卓卓能樹立其後希元為宣¶慰使司從事以没復
元曰豈以兄之亡而戚吾母哉凡可以順¶適夫人者日
致勉焉其後荐經兵燹家用焚蕩復元曰豈以家¶之燬
而戚吾母哉凡可以順適夫人者益致勉焉夫人以復
元<md:KR4e0024_SBCK_007-18a>¶之能順適其意也雖憂患備更而無不豫者今年八
十餘矣鶴¶髪而童顔聰眀而康徤愉愉如也盖復元自
<pb:KR4e0024_WYG_007-28b>
兵後即奉夫人隠¶居西山之下先墓之側總戎者以復
元賢且能以其名聞于¶朝擢平陽奕元帥府照磨復元
不得已視事然未嘗不以親老¶為辭而夫人亦曰貧賤
常事也茍一時富貴其如後憂何不乆¶迄辭而歸退然
以養親教子為務夫人喜曰汝幼孤而能自勵¶若是汝
父有子矣我異日見汝父地下可藉口矣其為夀藏迹¶
父之墓使我見之於願足矣復元奉命惟謹且舉兄之
䘮祔焉¶每風日清羙夫人輙携婦孫登臨而眺望欣欣
<pb:KR4e0024_WYG_007-29a>
然有喜色復元¶乃搆亭以為遊息之所名之曰春暉而
求文為記余因書此使¶揭諸楣間即是言推之則於其
名亭之意庶㡬得之欲報其親¶不知所以報而僥倖富
貴以娯親者其亦知所勉矣<md:KR4e0024_SBCK_007-18b>¶　　　懷遠亭記¶
昔者聖人之於魯也欲舍之而去情且不能忘使去之
寖久而¶能忘其情乎是以在陳而有歸歟歸歟之歎焉
奈何後世之士¶去故土而處他邦久而安安而樂樂而
<pb:KR4e0024_WYG_007-29b>
遂忘之而不復懷也夫¶故土之忘豈人之情哉樂有以
移之矣凡樂之足以移人而使¶人忘其土思者莫甚於
富貴然則得志功名之㑹馳騁富貴之¶途其去故土雖
久且逺而其情未嘗忘焉者豈非忠厚之至哉¶而惟敦
仁篤行之君子為然余謁告歸自翰林獲交譚君濟翁¶
間從搢紳先生登其懷逺亭聞其言曰吾家長沙之湘
潭壬辰¶之亂思試所學共濟艱難於是委身戎行歴湖
之南北江之東¶西以至於兩浙入皇朝從諸大將四方
<pb:KR4e0024_WYG_007-30a>
征討朝廷録其寸¶功授管軍鎮撫俾戍金華金華距吾
鄉五千餘里吾去家二十<md:KR4e0024_SBCK_007-19a>¶餘年墳墓之存亡宗族之休
戚皆無自聞知能無志於歸省哉¶畏此簡書莫之直遂
爰作斯亭退食之暇端居凝想(闕/)恍若足¶踐吾里身抵
吾家山川市井巷陌之接吾目風謡俗説俚談之¶接吾
耳庶㡬用以自慰云於戲故土之思富貴之樂有所不
能¶移雖涖家雙溪之上長山之下而心未嘗不往來衡
岳洞庭之¶間抑何忠厚之至也若君者敦仁篤行君子
<pb:KR4e0024_WYG_007-30b>
哉雖然故土之不¶忘而忘其本乎君讀書明於大義然
則處斯亭也豈但興懷先¶基與族人而已乎其必仰懷
乃祖端明公學行之正文章之懿¶事業之盛名節之著
而思繼厥美矣斯所以為懷遠也歟不然¶金華去湘潭
道路非不遠也君去家歳月非不遠也然三十年¶為一
世君之越鄉五千里不過二十年夫何遠之有由端明
公¶至君七世矣七世為年計二百有餘去之二百餘年
而懷之愈<md:KR4e0024_SBCK_007-19b>¶久而愈不忘斯所以為懷遠也歟
<pb:KR4e0024_WYG_007-31a>
　　　商山舊隠記¶
漢高帝以爵禄駕馭豪傑天下孰不奔奏四皓獨抗高
尚之志¶雖嘗一至漢庭高帝終不得而臣之此其人何
可及哉自韓彭¶諸公視之窮達則有間矣然彼不免於
誅夷而四皓固盡其道¶而死果孰得失也先民有言晞
顔之人是亦顔之徒也然則晞¶四皓之人可不謂四皓
之徒與余於楊君子瑜是以有取焉子¶瑜温之平陽人
倜儻而尚誼讀書而能詩方關陜平定之日選¶士之曉
<pb:KR4e0024_WYG_007-31b>
暢文法吏事者為其各郡縣吏由是子瑜有商州之役¶
而商山四皓之墓在焉子瑜過其墓下低佪顧瞻喟然
嘆曰嗟¶乎四皓脫去功名富貴之累自足山墟林莽之
間今吾乃茍升¶斗之禄而離鄉井棄骨肉於四五千里
外獨不為四皓之所鄙<md:KR4e0024_SBCK_007-20a>¶咲乎且吾平陽多佳山水其勝
槩不在商山下吾能無志於歸¶哉投牒乞歸守長以子
瑜明敏練歴倚之集事不聽子瑜則曰¶吾欲歸不得而
吏於此非所謂吏隠者耶因自號商山吏隠既¶而凡親
<pb:KR4e0024_WYG_007-32a>
老者例許歸養子瑜即日治裝南歸葺屋鳳山之下奉¶
母以居其言曰吾嘗吏隠商山矣非商山舊隠者而何
於是扁¶其居曰商山舊隠居半歳而母以夀終子瑜日
夜哀慕以至成¶疾又二年年五十九竟卒其子鼎元璧
泰元發喜親之歸而傷¶其遽没也行其庭仰其扁思其
親悲不自勝以為吾兄弟弗獲¶於斯致養矣豈不能於
斯追養乎雖然將何藉以解吾親之頥¶於冥冥中也相
率來求文為記余觀國家興王之初庶事繁¶夥非刀筆
<pb:KR4e0024_WYG_007-32b>
簿書則無以紀載施行而吏由此見重固不遑以他¶途
取士公卿大夫胥此焉出同時與子瑜被選者覬幸速
化夤<md:KR4e0024_SBCK_007-20b>¶縁柄用固亦多矣不量力而任逾於器不旋踵
而觸罪罟以隕¶其軀者亦豈少哉子瑜之材豈不足以
翔騖而無慕乎外出未¶㡬而輙辭歸得以天年終於牖
下則子瑜之於四皓雖非其倫¶吾能勿以為四皓之徒
與子瑜有知當亦謂余為知已也元璧¶兄弟於其親既
没之後克謹其承久且不忘而拳拳焉以記為¶請可謂
<pb:KR4e0024_WYG_007-33a>
不死其親矣何其孝之至哉余故不辭而為之記且授¶
以鳳山之章俾時節歌以侑祭其辭曰幽幽兮鳳山克
配兮商¶顔谷窈窕兮澗潺湲禽鳥兮間關樹木兮檀欒
有菊兮有蘭可¶佩兮可飡亦有桂枝兮可以扳援神來
歸兮雲承轅鶴先路兮¶繽其蹁躚㪺清兮擊鮮以灌以
薦兮敢有不䖍願終歳兮於焉¶盤桓福我夀我兮曾與
𤣥¶
　　　厚徳庵記<md:KR4e0024_SBCK_007-21a>¶
<pb:KR4e0024_WYG_007-33b>
平陽縣北之五里有山曰鳴山考其地脈則曰焦下山
折而南¶行奠為金山又奠為歩廊山而兹山則支於金
山蜿蟺䃲薄既¶翕復張首尾起伏勢若狻猊坐據要㑹
九凰東山暘奥峙其前¶雅山沙岡黄奥仙壇石刺上灣
諸峰拱揖其左右前則帶以長河¶風氣之所㑹清淑之
所鍾也武畧將軍馬侯鎮平陽之九年購¶以營宅兆葬
其外姑周夫人遂剏菴山之麓興役於洪武壬戌¶八月
癸已而以其冬十二月已亥落成前為㕔事㕔事後為
<pb:KR4e0024_WYG_007-34a>
中¶庭中庭後為祠堂中庭東西各為軒東曰朝陽西曰
致爽東西¶軒之外各為歩廊以為庖為湢為圊為守塜
者之舍為間凡十¶有七余客遊平陽馬侯以告曰外姑
生於我乎養故死於我乎¶瘞吾妻嘗請於吾曰先父母
殁無後妾哀不自勝禮婦人内夫¶家而外父母家又不
得祀先父母歳時奉嘗將缺焉此重妾之<md:KR4e0024_SBCK_007-21b>¶哀思者幸先
母葬鳴山即是建菴為祠庶先父母精爽有所托¶妾之
哀思可少紓似亦可為長乆計哉若夫成妾之志則在
<pb:KR4e0024_WYG_007-34b>
卿¶矣吾念其孝又善其處是也得禮外意遂為剏斯菴
且買田若¶干畆為永業以具犧牲醴齊粢盛食居守者
亦既作神主妥奉¶如式矣敢請命名而賜一言為記俾
吾子孫無替吾妻之志云¶余乃名之曰厚徳菴而復於
侯曰父族母族妻族之於我也服¶之降殺緣情之戚疏
有不容不然者矣然當用吾之情則一焉¶爾也大凡妻
之族猶不可不用情豈有無主後而可不加之意¶乎今
侯以義起禮斯菴攸建固用心之厚而亦何莫非所當
<pb:KR4e0024_WYG_007-35a>
為¶哉雖然世降俗偷人子於其父母終而忽焉遠而忘
焉且猶不¶免妻之父母不言可知矣侯於其所疏者致
隆極如此徳之厚¶也又何加焉聞者孰不感慕而興起
況於子若孫乎<md:KR4e0024_SBCK_007-22a>¶　　　厚本亭記¶
子之本乎親也猶草之本乎荄木之本乎根也草木植
物也猶¶能庇其本人子於其親茍不厚報焉可謂知務
乎生而事之死¶而送之則所以報本也養之謂事生葬
<pb:KR4e0024_WYG_007-35b>
之謂送死養不可不厚¶也葬可以不厚乎至於葬則無
所為孝矣生而養之或失於薄¶猶可得而用吾力也死
而葬之或失於薄將復何所用吾力哉¶是故易於喪葬
皆取諸大過與其失之薄無寧過於厚也過厚¶云者豈
曰若後世之厚葬云乎亦曰周于身者必誠必信不使¶
有悔云爾周于棺者必誠必信不使有悔云爾何莫非
我之所¶當為故曰非直為觀美也然後盡於人心若徐
君宗起葬其親¶可謂盡心也已矣豈不以知本哉初君
<pb:KR4e0024_WYG_007-36a>
之先府君過縣之梅源¶見其土厚泉深巖&KR1087;鬱紆風氣
綿宻而知為吉壤曰異日當歸<md:KR4e0024_SBCK_007-22b>¶藏於斯甲午春山冦犯
縣君奉府君避地仙桂里而夏四月丙¶申府君卒其冬
十月癸亥卜壺嶺葬焉葬之日大風雨而事情¶不獲申
越四年十月辛未母夫人陳氏繼卒而祔以卒之後十¶
四日君又寢疾不獲與窆居嘗慊然語兄若弟曰先父
母雖葬¶然不得地於梅源以葬猶不葬也朝夕相與圖
之洪武乙卯購¶得善地梅源之鐵塲原遂以是歳十月
<pb:KR4e0024_WYG_007-36b>
庚戌自壺嶺遷而葬焉¶並墓構亭四楹歳時節拜掃饋
奠其間而以厚本名之至是屬¶伯衡為之記伯衡惟君
以其親所葬地非親之志慊然而不寧¶必改葬而後已
則君之厚於親何以加諸是亭之名葢有由矣¶然而又
欲托文字以昭後人葢不獨以厚吾之所出自盡諸已¶
而已亦將使來者知吾親固吾之所出而吾子吾孫曾
又豈不¶出自吾親世有戚疏服有隆殺其本之一也本
之所在視之宜<md:KR4e0024_SBCK_007-23a>¶若之何則上邱壟而撫松楸寧能已其
<pb:KR4e0024_WYG_007-37a>
孝敬之情乎死矣而事¶之如生亡矣而事之如存烏可
不同於我也於乎徐氏之子孫¶登斯亭而讀余文尚慎
思賢父兄厚望之意而無自處其薄哉¶君平陽人典教
鄉郡凡十年召至闕下將官之而君辭疾堅¶甚今得㫖
歸老於家以學行望於士林云¶
　　　時思堂記¶
温之平陽東南三十五里地曰郭宕為其鄉之望者曰
郭氏郭¶氏系出唐中書令汾陽王王之七世孫太初府
<pb:KR4e0024_WYG_007-37b>
君廣明間避地¶來平陽即錢浦以居其子景孜復自錢
浦遷居郭宕至景髙十¶六世矣爰以至正壬寅十月望
日即正寢東室敞為祠堂妥其¶先世之靈始太初府君
肇家於平陽由府君昭本始也非僣也¶次高祖次曾祖
次祖次禰又其次所生父尊自出也非䙝也䂓<md:KR4e0024_SBCK_007-23b>¶制中度
器物完具歳時蕆事饋奠惟謹扁曰時思而來請記古¶
者大夫士之家祭於廟庶人無廟祭于寢三代而下廟
制既廢¶而祠堂則始自漢室不過即墓所為之變禮也
<pb:KR4e0024_WYG_007-38a>
宋儒去墓而建¶於家則變而恊諸義矣崇禮之士欲致
崇極於其先可不為之¶然祠堂奉先之所也而所以奉
先則有其道道者何思而已矣¶在禮有之思其居處思
其咲語思其志意思其所嗜夫惟能致¶其思也是以祭
之日入室僾然必有見乎其位周旋出户必有¶聞乎其
容聲出户而聼愾然必有聞乎其歎息之聲然則子孫¶
精誠之孚不孚祖禰明靈之格不格其不係於思與不
思哉則¶思之所係不既重乎有祠以奉先矣而不能致
<pb:KR4e0024_WYG_007-38b>
其思焉則雖陳¶其罍爵簠簋籩豆潔其酒醴脯醢粢盛
以薦以享夫何肹饗之¶有觀景高之名堂可謂知所以
奉先者矣非達於禮則何以與<md:KR4e0024_SBCK_007-24a>¶於斯於戲祠堂之設祭
禮以時孝子仁人用以厚其先者也人¶何憚而不為之
乎人不能為而景高為之不患祀事之不舉而¶惟患思
之不至揭名楣間用以自朂又欲求文以告來者何其¶
篤於孝也詩曰永言孝思孝思維則人且則之況孫曾
乎勿替¶引之善繼善述何患其不至哉余弗辭而為之
<pb:KR4e0024_WYG_007-39a>
記非惟以彰景¶高之賢孝富而好禮者尚知所興起景
高名珽魁岸而有才婦¶翁鄭朝美官于閩嘗引以自佐
用平冦功擢福州古田縣尉陞¶瑞安州同知云¶
　　　慈夀堂記¶
李氏慈夀堂曷為而作奉母也作堂以奉母而名之曰
慈夀者¶何慈所以昭母之厚恩也夀所以表子之至願
也感之也深故¶望之也至則何以感乎母之於子也顧
復乳哺提挈扶持推燥<md:KR4e0024_SBCK_007-24b>¶就濕躬實任之方其未有知未
<pb:KR4e0024_WYG_007-39b>
能言也饑也渴也寒也燠也苛¶癢也疾痛也惟恐失之
懇懇焉憫憫焉求而得之是心也無間¶於子之幼小長
大也其為慈也莫甚焉是故慈以撫子父猶母¶也母猶
父也聖賢獨以予母而曰慈母慈母以天下之篤於慈¶
未有若母也者故夫子不餒不凍母慈之也無菑無害
母慈之¶也求必得欲必從母慈之也烏得而不感之歟
然則望焉何居¶母之夀加一月子有母慈亦加一月母
之夀加一時子有母慈¶亦加一時母之夀加一歳子有
<pb:KR4e0024_WYG_007-40a>
母慈亦加一歳母之夀加一紀¶子有母慈亦加一紀則
望其至于耄至于期頥而旦旦焉慈乎¶我也宜何如而
祝之願之也烏乎能自已耶雖然所以祝願其¶親者非
獨望其我慈而已也烏在非獨望其慈焉而已也百年¶
之謂上夀八十之謂中夀六十之謂下夀借使母年登
于百至<md:KR4e0024_SBCK_007-25a>¶於我能養之日已過其年之半百矣況脩短之
不齊而其未來¶者不可逆知也思慈恩之罔極莫之能
報也而又不可以弗之¶報也惟願其享有多夀庶獲申
<pb:KR4e0024_WYG_007-40b>
烏鳥之情焉致愛敬之誠焉是¶則不獨望其慈我之謂
也慈也者為母之常道也夀也者為子¶之常情也而以
之名堂何也示慶幸也喜且懼也何慶幸乎愛¶其親而
欲其夀者人子之至願也使親得其夀以副子之願欲¶
者天也知得諸天者為不易幸而得之雖欲不慶幸烏
得而不¶慶幸又焉用喜且懼哉親之夀懸于天子之心
恒不敢必得今¶也天幸夀吾親出子期望之外可喜也
已然大期之日至雖欲¶致須臾之養而不可得則年之
<pb:KR4e0024_WYG_007-41a>
高也亦可懼也夫惟知懼然後¶知不足知不足然後知
愛日知愛日然後知脩子職此四者李¶氏所以名堂者
也李氏孰謂鎬其名叔荆其字撫之崇仁人叔<md:KR4e0024_SBCK_007-25b>¶荆繼母
陳夫人今年八十有四矣而叔荆以文學䝉眷注官¶翰
林教國子欲迎養不可也欲歸養不獲也顧其妻能率
其子¶承事其母甘㫖之奉朝夕無違凡足以娯悦之者
無不用其情¶而其母亦樂有婦有孫也優游燕安無不
歡適常常寄言叔荆¶曰我老矣而聰眀康徤若無苦念
<pb:KR4e0024_WYG_007-41b>
我也惟若蒙國恩寵備位¶舘閣如克盡瘁以報以稱雖
不在吾側而吾焉有不樂者哉叔¶荆奉命惟謹不敢乞
歸左右就養仰之婦子堂於是乎作而求¶伯衡記之伯
衡與叔荆同己巳歳生人叔荆有母而禄逮養伯¶衡則
欲孝而無誰為孝矣故於叔荆之事企焉慕焉歆焉羨
焉¶追恨焉愧慨焉嗟夫處斯堂者誰不有親也志叔荆
之志感而¶願望焉幸而喜懼焉愛日而及時脩其職焉
則又何至若伯衡¶之追恨而愧慨也哉是為記
<pb:KR4e0024_WYG_007-42a>
　<md:KR4e0024_SBCK_008-1a>¶　
　
　
　
　
　
　
<pb:KR4e0024_WYG_007-42b>
　
　
　
　
　
　
　
　蘇平仲文集巻七


<pb:KR4e0024_WYG_008-1a>
欽定四庫全書
　蘇平仲文集巻八¶　　　　明　蘇伯衡　撰
　　記¶
　　　川上書堂記¶
金君自明家平陽之南郭其居第在濠之滣不踰閾而
川流可¶挹也自明隠居教授間以臨以觀而心有契焉
因以川上名其¶書堂而求余記之嗟夫昔者聖人之在
川上所為數夫水者不¶在水也在乎道也而余於道猶
<pb:KR4e0024_WYG_008-1b>
望洋焉則自明之所以名堂者¶余安能言之雖然道固
未易窺也而川上之流水則有足徵者¶矣一日有旦有
中有昃有夜而水之流也自旦至夜未嘗息焉¶一月有
朔有弦有望有晦而水之流也自朔至晦未嘗息焉一¶
歳有春有夏有秋有冬而水之流也自春至冬未嘗息
焉非特¶歳月日然也流乎千萬年之先而不見其始焉
流乎千萬年之<md:KR4e0024_SBCK_008-1b>¶後而不見其終焉豈獨水哉於是觀諸
日月西者没而東者生¶於是觀諸隂陽上者剥而下者
<pb:KR4e0024_WYG_008-2a>
復於是觀諸草木榮者悴而區¶者申於是觀諸鳥獸孳
者革而毨者&KR2653;亦猶水之前者逝而後¶者續也嗟乎何
以然乎曰出於氣乎氣不自神也曰出於機乎¶機不自
運也則何以然乎詎不聞乎維天之命於穆不已此天¶
之所以為天也天命不已故命于天而形於兩間者亦
不已微¶之為草木鳥獸且猶然而況於人乎人之於天
也其氣同也其¶理同也天地之初有理斯有氣有氣斯
有形氣宰乎形理宰乎¶氣是故天地以氣為槖籥焉以
<pb:KR4e0024_WYG_008-2b>
理為樞紐焉而人之所以為槖¶籥為樞紐者亦惟氣惟
理焉爾氣之在人也榮衛之周流呼吸¶之出入無不同
乎天也而況於理乎理者何性而已矣性之在¶人也無
往不體無時不然者何誠而已矣故曰誠者天之道也<md:KR4e0024_SBCK_008-2a>¶夫惟聖人克誠安得人人而聖哉古之君子不睹亦戒
不聞亦¶慎發乎已之所自知行乎人之所不見亦謹焉
者所以立其誠¶而全在我之天也獨之不謹則有時而
息矣有時而息則誠之¶不至矣誠之不至則無以與天
<pb:KR4e0024_WYG_008-3a>
一矣而人也曾水之不如矣嗟¶夫有志於道者可不謹
乎哉由君子之學進于聖賢之道余未¶之能焉抑不敢
不勉也竊喜自明之有志輙相與言之倘有取¶於是則
請以為川上書堂記¶
　　　平村山書舍記¶
延平徐子潜嘗作書舍于順昌縣之平村山實以家藏
經史子¶氏之書釋耒則却坐而讀之以求聖賢之學比
由進士為主簿¶婺之義烏請追為記余以謂自孔子没
<pb:KR4e0024_WYG_008-3b>
歴秦漢魏晉以至于宋¶千五百年間學士大夫脩儒術
者至多讀聖人之書者亦衆求<md:KR4e0024_SBCK_008-2b>¶其學之醇而無庇者實
少能明六經於一時則有之矣而終莫¶能使之煥然於
天下千萬世猶一日也復六經於無失使堯舜¶禹湯文
武周公孔子孟軻所以載道立教之言卓若日月之明¶
而心術以之開濟人極以之扶持世道以之斡旋而到
于今頼¶焉者實自夫周程張邵五夫子之繼作也嗟乎
之五夫子者曷¶嘗親見聖人亦不過脩其術讀其書而
<pb:KR4e0024_WYG_008-4a>
己其所以能爾者豈不¶由其為己之為務哉人之生也
皆有血氣之性有血氣之性故¶皆有利欲之心有利欲
之心故皆有功名之志而後世之學有¶訓詁有科舉有
文章有典故有地理有兵刑名法有星數醫卜¶而又有
老莊浮屠儒者之學惟聖人之道而已矣吾聖人之道¶
一而百家異端不可勝數以一吾道而處其間與衆楚
人中之¶一齊人何異乎而況吾之道其功利甚大而其
効則非若百家<md:KR4e0024_SBCK_008-3a>¶異端然可取必於目前也茍徒知尚儒
<pb:KR4e0024_WYG_008-4b>
者之學而不能致真脩¶實踐之功何以收深造自得之
妙於真積力久之餘吾見其義¶理之微不能勝利欲之
習雖誦説聖人之言難乎免於隂用百家¶異端之術以
干譽以射利以欺世以希寵榮以徼近効以塞其¶功名
之志矣此道之所以不明也然則君子之於學其可不
為¶已乎道南之學肇於龜山楊先生而豫章羅先生延
平李先生¶迭出而纉承以授考亭朱先生尚論關洛之
統緒有所托乾淳¶之師友有所据李先生之功盖莫大
<pb:KR4e0024_WYG_008-5a>
焉今十數大儒之書家傳¶人誦之矣能因其言求其心
以明聖人之道者㡬何人哉夫亦¶為己之功有未至焉
耳延平固李先生之闕里順昌延平属縣¶子潜生其間
濡染其流風不猶身親受教於先生之門與聞言¶論風
指以淑艾之私乎矧子潜氣龎而質厚志確而習美盖
可<md:KR4e0024_SBCK_008-3b>¶與有為者誠念夫世之忘本趍末而足以干譽欺世
者非先生¶之學也必尊其所聞必行其所知一洗古今
出入口耳之陋則¶其為學也斯宻矣而其於道也將一
<pb:KR4e0024_WYG_008-5b>
䠞而至矣而余何足以知之¶
　　　劉氏新作水竹居記¶
廬陵劉氏家有堂曰水竹居自宋季稱之矣盖水竹先
生之所¶居扁之者丞相信國文公也先生諱棠擢咸淳
已已進士第授¶某官時權臣擅政國事日非乃不上而
歸隠於郡西青塘之上¶信國與先生友善其持江西憲
節也就見先生青塘愛其居水¶竹之勝徘徊久之大書
扁其楹然後去門人因以為先生别字¶好事者復繪為
<pb:KR4e0024_WYG_008-6a>
圖其子孫皆克世守之至正壬辰堂燬于冦扁¶與圖亦
不能獨存有字彦中者先生之曾孫也謂堂之有無乃¶
門祚升降之機棟宇不興則無以起後人之孝思遂以
洪武四年<md:KR4e0024_SBCK_008-4a>¶即故址重構焉於是其友周君思中為請於
余曰幸為記其興¶復之自繹張前人之美以埀訓於將
來余惟信國忠義自靖雖¶死生之大弗顧也天地間何
物足以動其心乎而謂愛夫區區¶水與竹乎得不以先
生姱節雅量使人即之而愛慕者未易以¶形容夫淇澳
<pb:KR4e0024_WYG_008-6b>
之竹美衛武公者托焉萬頃之波美黄叔度者托¶焉今
雖莫知所以形容先生也托諸水竹尚亦比徳之義也
夫¶不然惟水惟竹無地無之茍非有托乎爾則又何愛
乎爾余之¶生後先生百餘年余之居去先生千餘里何
足以知先生即信¶國之愛慕先生與先生之能動信國
則其人品宜何如哉君子¶之澤不可斬也堂如之何其
可不復也宜乎彦中汲汲焉興作¶之為務也以余觀於
彦中其除瓦礫而事構築也豈曰以為一¶家之美觀云
<pb:KR4e0024_WYG_008-7a>
乎亦曰我祖之覆燾我後人者固有出於斯堂之<md:KR4e0024_SBCK_008-4b>¶外然
堂乃我祖居處之舊精神嘗往來乎其間今舊觀云復
凡¶我後之人升其階行其庭入其奥尚相與思其平生
以想見其¶人仰夫榱桷不啻若覿夫儀形競於學問興
於徳蓺使詩禮纉¶承衣冠引翼則氣習之永存風猷之
不泯書所謂無遏抑前人¶休光者其殆庶㡬乎於戲彥
中如此可謂能世其家矣豈徒一¶時興復之功有足稱
道哉遂不辭而為之記
<pb:KR4e0024_WYG_008-7b>
　　　世美堂記¶
南昌李氏有世美之堂在郡城之脩仁坊其先曰端明
殿學士¶兵部尚書贈開府儀同三司豫章郡清惠公之
所作也公諱大¶性事寧宗嘉定四年辛未夏以寶謨閣
直學士出守於呉寧宗¶親書世美二字以寵其行公於
是即鄉郡作堂以侈上賜焉盖¶李氏唐宗室世家四㑹
居南昌者自清惠公之曾祖始曾祖諱積<md:KR4e0024_SBCK_008-5a>¶中起家進士
官至殿中侍御史翰林學士以元祐黨人謫居南¶昌因
<pb:KR4e0024_WYG_008-8a>
家焉殿中生衛尉丞良弼衛尉生户部郎中知徐州安
國¶户部子七人清惠公其長子也次大異寶謨閣學士
封豫章郡¶侯次大理知真州次大東江淮制置使建康
留守兵部侍郎封¶豫章郡公次大京知撫州次大成主
管建昌仙都觀次大鎮朝¶奉郎一時父子兄弟持節剖
符為公為侯先後相望亦盛矣哉¶視元凱之世濟其美
殆無愧焉有臣如此為之君者何如其喜¶形于宸翰以
寵異之烏能已也而堂之作所以對揚天休光昭¶世徳
<pb:KR4e0024_WYG_008-8b>
矧可以已乎今國子正宗頥清惠公七世孫也伯衡辱
與¶為僚因得觀其家乗考其顛末宗頥謂堂未有記請
追記之伯¶衡之生去公遠矣烏足以知公而記公之堂
哉然竊聞之故家¶右族雖不復傳珪襲組而氣習之僅
存風聲之未泯猶不失為<md:KR4e0024_SBCK_008-5b>¶能世其家固已難矣況於衣
冠之蟬聨奕葉如李氏者匪直保¶其氣習續其風聲而
已豈不尤難乎哉此其所恃以庇覆必有¶出於堂之外
矣夫堂猶非所恃又烏在記之有無也雖然當其¶時功
<pb:KR4e0024_WYG_008-9a>
名富貴與公等者為不少矣計其第宅之鉅麗傑特百
倍¶於公之堂者其豈少邪今欲求其彷彿但是荒墟廢
址荆棘生¶之而瓦礫無復存焉者矣自嘉定辛未至今
洪武庚戌一百六¶十九年變故之荐更而公之堂翼然
其後人世居之居之者又¶有文學位望若宗頥者焉於
是可以觀徳矣則堂不可無記也¶噫莫為於前雖美而
不彰莫為於後雖盛而不傳李氏世子孫¶其無忘爾祖
之芘覆哉
<pb:KR4e0024_WYG_008-9b>
　　　安遇堂記¶
錢塘姚志道作安遇堂於其居第之中介徐進善先生
求余文<md:KR4e0024_SBCK_008-6a>¶以記進善亟稱志道之材之美年且踰強仕矣
而名不登於朝¶版迹不離乎州里然而未嘗戚戚以悲
汲汲以求居嘗自誦曰¶使吾隠約以終邪吾何知焉使
吾有時而達邪吾何知焉吾知¶惟吾所遇安之而已矣
雖然用之則行舍之則藏仲尼獨與顔¶淵而羣弟子不
與也然則惟遇之安固君子之當務而豈易能¶哉吾何
<pb:KR4e0024_WYG_008-10a>
敢自以為庶㡬抑將盡吾心焉爾此志道之志也故榜¶
其堂曰安遇云乃若俾一言以相之則繄子焉是望余
嘗慨夫¶天下之士居則願華厦衣則願文繡飡則願膏
梁於是賤干貴¶貧慕富以逞其欲而富貴者又往往患
失而臨事計議其美惡¶而就避之素其位而行者果如
是乎哉於時乃有若志道者以¶志道今日之處貧與賤
茍不戚戚於心不汲汲於外則他日之¶所處雖位之卿
相禄之萬鍾豈不頹乎至順哉其度越人也遠<md:KR4e0024_SBCK_008-6b>¶矣則余
<pb:KR4e0024_WYG_008-10b>
雖不識志道於進善之請烏得已於言乎昔者聞之當¶
為而為之者此之謂義莫之致而致之者此之謂命命
存乎天義¶在乎我故凡有生之所遇休咎也通塞也貴
富也貧賤也莫非¶命也我何所容心哉何所措其智力
哉惟君子處之曰休咎而¶休咎曰通塞而通塞曰貴冨
而貴富曰貧賤而貧賤而不寘欣¶戚於其間則義所當
為也雖極天下之變不失吾素守也夫是¶之謂安遇古
之聖賢若大舜若伊尹若傅説若周公非安於遇¶何以
<pb:KR4e0024_WYG_008-11a>
傫然漁于河濵耕于莘野築於傅巖而不以為辱也巍
巍¶然君天下相天子居之若固有而不以為榮也卒然
遇風雷而¶不知其為變也紛然致流言而不知其為禍
也仲尼顔淵則不¶遇以終已畏于匡絶糧於陳居於陋
巷而其樂自如也其與有¶天下而不與焉者夫豈異乎
哉故曰雖大行不加焉雖窮居不<md:KR4e0024_SBCK_008-7a>¶損焉安之至也彼何
以若此安遇也哉道無往而不在無時而¶不然聖賢之
行無適而非道也故夫聖賢遇無不安者非安於¶遇也
<pb:KR4e0024_WYG_008-11b>
安於道也道一而已時自異耳焉乎往而不安哉非固
知¶義命者其孰能之是故義命猶權度也天下之物亦
衆矣以一¶人之心當天下之物而輕重長短之情無或
失之者有權度以¶處之也君子而不知義命卒然與事
變相遇而不失其素者㡬¶希又何以能無之焉而不安
也此乃余所學者嘉志道之有志¶故因進善之請而以
告志道信其能安遇矣乎¶
　　　節義堂記
<pb:KR4e0024_WYG_008-12a>
處州衛知事魏君以節義名其堂使來請曰自吾有堂
堂有斯¶名亦已久矣然未有發其義為吾記之者敢屬
筆焉余聞魏君¶家梁溪梁溪於毗陵為勝地九龍之山
天下第二泉在焉魏君<md:KR4e0024_SBCK_008-7b>¶作堂其間不以觀遊為美而以
節義自脩亦可以見其志矣乃¶記之曰節義之立不立
豈惟君子鄙夫所由判國家治亂安危¶亦恒由之何以
知其然也士之出於三代之際者養之有學校¶淑之有
教化莫不篤於道周於徳有過人之節取予辭受出處
<pb:KR4e0024_WYG_008-12b>
必以其義得失利害禍福不動其心殺之可也辱之可
也饑之¶可也寒之可也爵之以五等之國富之以萬鍾
之禄臨之以三¶軍之威使易其所守而胥為不善不可
也夫如是故可以共逸¶樂而亦可與同患難三代之所
以長治久安其豈不由此也歟¶厥後惟東漢諸君子無
愧焉自元興以降宦寺專政挾天子威¶權以薰灼海内
紀綱於是大壞矣而當時君子其在位者則伉¶志羣小
之間不少屈意以迎合附麗至於羅織鈎黨之獄起而
<pb:KR4e0024_WYG_008-13a>
其節操愈堅其在野者則聞風慕義慷慨奮激棄家族
骨肉相<md:KR4e0024_SBCK_008-8a>¶勉趍死而不悔夫如是故終漢之世不軌之徒
懷簒奪者後¶先相望皆忌憚而不敢直遂而漢之社稷
危而不遂亡者實賴¶之也然則節義之所係豈細也哉
近世學校不脩教化不行士¶鮮不為習俗所移放其邪
心役於外物區區貴富何足為重輕¶而求之者隳名節
捐禮義不顧性命而惟恐不得僥倖得之姁¶姁以為容
詹詹以為悦汲汲保身固位以為務平居莫肯直道¶以
<pb:KR4e0024_WYG_008-13b>
事上緩急遂至鬻國而叛君若是者雖曰累千百何益
於人¶國家哉聖天子知節義與國家相與有無創業之
初庶¶事未遑而獨於前朝伏節蹈義之臣或優以禮貎
或寵以褒贈¶或列諸秩祀或録其子孫以示風厲丕變
爾來埀兩紀矣雖¶朝廷清明四方無虞士大夫幸而享
富貴之樂不踐患難之途¶無由以竒節高義自見而豈
可不力也哉忘其勢而取舍不悖<md:KR4e0024_SBCK_008-8b>¶忘人之勢而特立不
懼招之不來而麾之不去斯何莫非節義¶也豈必見危
<pb:KR4e0024_WYG_008-14a>
授命殺身成仁而後為節為義哉故觀魏君之名¶堂非
所謂有志者乎雖然人之所恃以斡旋萬變者氣而已
有¶以養之則細入芒忽而不為歉大塞天地而不為盈
不以困抑¶摧挫而亡不以安富尊榮而存盖有以為氣
之主也故隨其所¶遇而皆安投其鄉而如意衆人之於
是氣也無物為之主而反¶聽命焉如䘮將之兵如朝霧
之氣如暴雷迅雨之涌水其始也¶非不可畏而可悦假
之斯須之時則已潰散消涸而不見其迹¶矣未有處大
<pb:KR4e0024_WYG_008-14b>
事臨大節而不顛倒失措者由其為氣所使而莫¶為之
主故也均之是氣也有所養者為正氣無所養者為虛
氣¶惟氣之正者浩然剛大不變於物持虛氣以處夫紛
紜之變其¶不變於物乎有志於名節者茍不明道集義
以養其中而惟用<md:KR4e0024_SBCK_008-9a>¶吾氣求有所樹立非余之所知也願
與魏君勉焉¶
　　　存古堂記¶
故集賢呉公家有存古之堂公薨後十有八年其諸孫
<pb:KR4e0024_WYG_008-15a>
惠卿請¶伯衡追記之伯衡素服公之碩徳懿望嘗獲拜
其履舄喜惠卿¶之克世其家而又幸附名於其堂乃不
復以晚陋辭而為之記¶曰三皇五帝之世之謂上古夏
后殷周之世之謂中古秦漢魏¶晉隋唐五代宋之謂近
古近古去今未遠也而中古則遠矣中¶古去今未甚逺
也而上古則已遠矣軒轅氏之鼎陶唐氏之鬲¶有虞氏
之敦兌之戈埀之弓和之矢此上古物也而猶有存者¶
況於中古乎夏后之璜殷人之爵武丁之卣伯乙之罍
<pb:KR4e0024_WYG_008-15b>
楚姬之¶寶盤仲始義母之匜崇之磬離之釜此中古物
也而猶有存者¶況於近古乎嗟夫今之世去上古中古
如彼其遠也而往往尚<md:KR4e0024_SBCK_008-9b>¶存其物者由人之貴之故寶之
寶之故存之也抑非有勢與力¶而又有鉅貲雖欲存之
亦烏乎能存夫必勢必力而又必鉅貲¶而後能存存之
雖多而何益之有然世之溺焉而惟恐其不存¶者恒多
天下有物生天地之先為人物之祖其古也無以尚之¶
其於人也不可一息缺其存之也不待勢不假力不待
<pb:KR4e0024_WYG_008-16a>
貲然而¶世之存焉而惟恐其失之者未嘗多也何哉吾
之所謂物者道¶焉耳矣此天所與我者孟子所謂存於
人心而皇王之所由者¶也古之聖人賢人不存此而聖
而賢者未之有也古之愚人不¶肖人存此而愚而不肖
者亦未之有也今之人莫不希古之聖賢¶顧獨用其心
與力於古物間惑亦甚矣夫存其恃勢假力待貲¶者而
不存其不恃勢不假力不待貲者不過一好事之豪耳
將¶以稱於天下曰賢者則不可也夫所貴乎賢者以其
<pb:KR4e0024_WYG_008-16b>
能存皇王<md:KR4e0024_SBCK_008-10a>¶之道也存皇王之道則今之人是亦古之人
而已矣是則道者¶豈非至古而至可貴可寶者歟何可
以不存之也人惟知離釜¶崇磬楚盤殷爵夏璜和矢埀
弓兌戈虞敦之為古也則存之而¶不知莫古於皇王之
道也故莫之存也茍知皇王之道有古於¶虞敦兌戈埀
弓和矢夏璜殷爵楚盤崇磬離釜則知世間古物¶非古
而好事者之所存者不足存矣惟好事者之所存者不
足¶存然後皇王之道存於天下是故道之能存也則其
<pb:KR4e0024_WYG_008-17a>
家古物雖¶無一焉不失為古之士道之不能存也則其
家古物雖累千百¶焉不免為今之人此君子之所存在
此而不在彼也惟集賢公¶起儒生際盛時由上都學正
八遷而為集賢大學士自將仕郎¶六轉而為榮禄大夫
始終一節為時名臣其平生事業固非伯¶衡所能知乃
若以片言悟時宰使之灼知大義滅親為當務而<md:KR4e0024_SBCK_008-10b>¶力佐
人主竄權奸存君臣之義安危疑之勢可不謂之賢乎
微¶道之素存則亦何能爾哉公既以之發身又將以貽
<pb:KR4e0024_WYG_008-17b>
厥後是以¶有此堂也豈世俗惟古物以為存以誇示於
衆者可得而比乎¶凡公之子姓誠克守以為訓而存其
所存則生乎今之世何患¶古人之弗若而居斯堂也尚
亦無愧哉¶
　　　師古齋記¶
耕稼未有不師神農后稷者也古之善耕稼者神農后
稷而已¶矣不師之不足為良農貨殖未有不師白圭猗
頓陶朱者也古¶之善貨殖者白圭猗頓陶朱而已矣不
<pb:KR4e0024_WYG_008-18a>
師之不足為良賈為弓¶莫不師揮為鍾莫不師倕為車
莫不師公孫氏為宫室莫不師¶公輸子揮也倕也公孫
氏也公輸子也古人之善為弓為鍾為¶車為宫室者也
師之而后足為良工於戲農賈百工然矣孰謂<md:KR4e0024_SBCK_008-11a>¶士之於
字書也擇古之善者而師焉而不及古之人乎周有史¶
籕秦有程邈李斯漢魏有蔡邕張芝皇象鍾繇之屬晉
有索靖¶衛瓘卞壺張華謝萬王逸少父子之倫唐有禇
遂良薛稷歐陽¶詢虞世南栁誠懸顔真卿韓擇木李陽
<pb:KR4e0024_WYG_008-18b>
冰之軰宋有蔡襄黄庭¶堅米黻張有呉傳朋之徒皆書
之善者也吾之於籕於篆於𨽻¶於分於真於行草也師
之數十人焉則吾之善篆𨽻分真行草¶是亦之數十人
而已矣豈獨書哉堯舜禹湯文武周公仲尼孟¶軻古之
善為人者也為今之士而欲善為人夫安得而不以之¶
為師乎是故文王去周公古矣而周公儀刑之堯舜文
武去仲¶尼古矣而仲尼祖述憲章之仲尼去孟軻古矣
而孟軻學之古¶之聖人賢人猶師乎古之聖人賢人而
<pb:KR4e0024_WYG_008-19a>
況今之士乎商書有云¶事不師古匪説攸聞今之為士
者誠能奮然自勉曰天之所以<md:KR4e0024_SBCK_008-11b>¶與我者豐於古而嗇於
今也則古人非吾之所可及也今人猶¶古人耳未嘗有
豐嗇也古之為聖人賢人而今吾為衆人豈不¶可恥乎
夙興夜寐言焉而師其言行焉而師其行猶之工之師¶
揮師倕師公孫氏師公輸子賈之師白圭猗頓陶朱農
之師神¶農后稷則生乎今之世有不肩乎古之聖賢者
鮮矣於戲非有¶志之士孰能與於此哉同郡宋君仲珩
<pb:KR4e0024_WYG_008-19b>
嘗治一室以居六經羣¶聖人之書而仲珩尤工字書凡
周秦漢魏以來下逮唐宋諸賢¶之法書銘刻莫不皆藏
焉事親有餘力則誦而習之於是扁其¶室曰師古而求
余記之夫仲珩之嚴君太史先生以高文夙徳¶為當世
宗師仲珩家庭之間父子自為師友可謂得所依歸矣¶
而仲珩不自足也必曰我師古之人我師古之人不亦
有志之¶士乎其克充是志也而力行古之道則追配古
作者豈直字書<md:KR4e0024_SBCK_008-12a>¶而已哉雖然宋襄之不鼓不成行不禽
<pb:KR4e0024_WYG_008-20a>
二毛房綰之車戰王安¶石之用周禮皆自以為師古也
而或亡或敗或至於厲民是故¶士當師古而不可泥古
仲珩尚慎旃哉斯言也敢請質諸太史¶先生茍以為可
則因以為記¶
　　　景古齋記¶
平陽有好古之士曰呉元範氏凡一言一行皆師古之
人而性¶嗜篆𨽻真行諸書非古不為也於是名其居曰
景古而徵記於¶余余辱交元範欲其景慕夫遠者大者
<pb:KR4e0024_WYG_008-20b>
乃告之曰世人知景慕¶乎古矣而可不景慕其所貴者
乎夫神農氏之耒耜黄帝之衣¶裳陶虞三代之圭璧鼎
卣孔子之劒履顔子之簞瓢此天下至¶古之物也而已
不復存藉令存焉雖景慕而無補㑹稽之罘之遺¶碣泰
山鄒嶧之斷碑凡秦漢以上遺物故器鳥迹蟲書仙宫
鬼<md:KR4e0024_SBCK_008-12b>¶塜詭異幽怪難識可駭之字此亦天下之古物也今
間存者雖¶可以悦目適意然景慕之於人無足輕重鬻
熊太公老&KR0360;楊朱¶墨翟莊周列禦冦荀卿管晏申韓之
<pb:KR4e0024_WYG_008-21a>
屬所著之書太史公之史¶記不韋淮南之訓覽以至魏
晉以降幽人狷士憤世嫉俗作為¶辯論多者數十百巻
少者為言亦數萬此亦天下之古物也今¶其存於世者
固足以考既往之得失稽道術之離合而所以輔¶世植
教廸民彞而成治功者不在爾也吾又何景慕焉吾之
所¶貴而景慕不暇者伏羲文王周公孔子之易堯舜禹
湯文武之¶書商周魯十三國之詩春秋禮經大法宏謨
洙泗之所陳濓洛¶關閩諸子之所申逺徵近取著之於
<pb:KR4e0024_WYG_008-21b>
心服之以身施之家則長¶幼序而親疎穆措之國則教
化行而風俗淳是則天下之至古¶而可貴可景慕者孰
有加於此乎然猶未也吾心之中有物混<md:KR4e0024_SBCK_008-13a>¶融離之為五
常揭之為三綱明如日月而無所不照大如天地¶廣厚
而周通推之乎其前而無始推之乎其後而無終是為
古¶今之㑹事物之宗在昔聖人賢人未有不貴此者也
吾景慕聖¶賢而行之以道而持之以不息而全之以不
失則聖賢吾可㡬¶而及之矣豈非善景古者哉何必上
<pb:KR4e0024_WYG_008-22a>
探太始而希跡鴻濛也耶¶
　　　堅白齋記¶
平陽王伯原業詩書而樂恬靜工文翰而慎交遊潔庵
孔子升¶先生之内姪世家王薁邑著姓也嘗即居第之
西闢齋以為藏¶脩之所負鳳岡揖龜嶼遠則層巒聨絡
乎左右近則喬木參錯¶乎後先問名於先生先生名之
曰堅白齋未及為作記而先生¶逝矣至是介先生仲子
怡伯謁余而請焉嗟夫先生豈不欲伯¶原以公孫龍之
<pb:KR4e0024_WYG_008-22b>
幻為戒而以仲尼之言自勉乎其望之也至矣<md:KR4e0024_SBCK_008-13b>¶盖天下
之物方其未磨湼也堅白有餘者恒多及其既磨湼也¶
堅白不足者恒多今夫瓴也甓也石也非不確乎其堅
磨之則¶磷矣不以磨而磷者惟玉乎是故物無定堅定
堅玉焉爾矣今¶夫雪也羽也絲也非不皦乎其白湼之
則緇矣不以湼而緇者¶惟玉乎是故物無定白定白玉
焉爾矣莫堅於玉而亦莫白於¶玉故天下無物可以言
堅惟玉可以言堅無物可以言白惟玉¶可以言白玉也
<pb:KR4e0024_WYG_008-23a>
者足於堅白者也鎚石以擊之不毁也淤泥以¶漬之不
染也雖百磨百湼又豈憂磷與緇哉富貴貧賤禍福死¶
生所謂事也無常而使人䘮其大節有甚於磨聲色臭
味輕煖¶狗馬所謂物也善惑而使人失其本心有甚於
湼然而君子惟¶患志之不足而事之無常不患也惟患
徳之不純而物之善惑¶不患也古之君子當大任而不
懼蒙大難而不怵變故交乎前<md:KR4e0024_SBCK_008-14a>¶而不亂窮達更乎身而
不易誘之以不貲之利而不詭随刼之¶以鈇鉞之威而
<pb:KR4e0024_WYG_008-23b>
不回屈無他焉志定而已矣目視采色而不眩¶耳聼聲
音而不瑩口食肥甘而不爽身處佚樂而不溺馳騁田¶
獵而不荒從車百乗而不驕無他焉徳純而已矣嗟夫
志之定¶也徳之純也猶玉之堅也白也應乎事而事不
能累交于物而¶物不能引不猶玉之不磷不緇乎然則
學者不持其志不經其¶徳可乎何以經徳曰寡欲何以
持志曰養氣氣養則志定矣¶欲寡則徳純矣徳純而志
定則玉不足為吾堅亦不足為吾白¶矣吾也接物而本
<pb:KR4e0024_WYG_008-24a>
心不失臨事而大節不䘮焉往而不若古之¶君子哉先
生名齋之意詎不以此伯原其亦知所勉夫書而歸¶之
所以記也¶
　　　巽齋記<md:KR4e0024_SBCK_008-14b>¶巽齋者前平陽州學教授孔君子亮藏脩之室也其扁
(闕/)　江¶浙江省左丞番易周公伯温之所書也子亮居
兄弟中第五於¶巽之次有合焉其室在東南隅於巽之
位有合焉此齋之所以¶名巽也而徵余言其義以為記
<pb:KR4e0024_WYG_008-24b>
夫巽之義聖人作易既言之矣¶其又奚言顧子亮名齋
之意雖本乎先天之位次而巽之所以¶為巽則猶有當
推言者焉嘗聞齋也者謂夫閒居以養其心若¶於此而
齋戒也孔子不云乎聖人以此洗心而退藏於宻然則
於¶斯閒居而以易養心豈非孔氏之家法乎大凡卦有
象有辭有變¶有占而随風則巽之象也利有攸往利見
大人則巽之彖辭也君¶子以申命行事則巽大象之傳
也而觀象玩辭則居者之事也子¶亮辭典教之職退而
<pb:KR4e0024_WYG_008-25a>
家食藏脩游息於斯其於有攸往見大人者察之必¶至
審而於申命行事者究之必至悉動則觀其變玩其占
而已言乎其變則<md:KR4e0024_SBCK_008-15a>¶巽自遯來遯而為巽四乃得位得位
而近君其動之占所以悔¶亡而有功者四以一隂處四
陽之間而順於五皆以正而相得¶巽之善者也子亮神
明之胄學術之優年高而徳劭望尊而譽¶隆豈果於遯
世而不動者哉一旦國家旁求耉老脩漢家聘¶申公故
事束帛加璧賁于丘園安車蒲輪御以上道進居近列
<pb:KR4e0024_WYG_008-25b>
衣被清光則所謂得位而近君順而以正相得者不在
易而¶在子亮矣而況莫吾用而未始不動莫吾舍而未
始不隠而吾¶固自有未始與之俱動俱隠者存焉夫如
是則子亮之於巽也¶斯宻矣豈徒次與位之有合而已
乎易之取義非一端是故巽¶為有攸往見大人申命行
事而又或為伏或為隠竊懼昧者疑¶子亮之退處斯齋
有類乎以潜伏隠藏為巽者是以為之記¶
　　　松石齋記<md:KR4e0024_SBCK_008-15b>¶
<pb:KR4e0024_WYG_008-26a>
人之常情於天下之物接於目而不以為異者日見之
而一日¶不見焉猶不能忘情也況接於目而以為異者
日見之而一日¶不見焉獨能忘情乎哉此陳君子仁松
石齋之所以作也君合¶肥人隠居黄陂湖鳳臺山之間
仰而見夫蒼然挺者直者□者若¶¶總干若蛟龍騰若幡
幢列則松也俯而見夫嶄然鋭者楕者¶突者若置棊若
虎豹蹲若圭璧植則石也心甚異之事親之暇¶讀書之
間視若大賔狎若宻友未嘗一日不接焉去年春朝¶廷
<pb:KR4e0024_WYG_008-26b>
聞其名召至闕下説書東宫擢知平陽縣事君奉命而
來¶宣徳意布教條給賦稅平獄訟孜孜若不及退處便
坐仰焉而¶松俯焉而石莫之見也懷思焉悵望焉以名
其軒而求余記焉¶於戲君之異夫松石而情之不能忘
若是其必有以取之也豈¶留意於物哉昔者聖人於松
不曰後彫乎於石不曰不磷乎後<md:KR4e0024_SBCK_008-16a>¶彫之謂貞不磷之謂
堅凡物之貞堅固無若之二物者而其用¶尤莫大焉故
夫松以之製器以之作室故夫石以之攻玉以之¶補天
<pb:KR4e0024_WYG_008-27a>
使君不有取乎爾則何以異之而情不能忘若是耶異
之¶故知之知之故取之取之故不忘之不忘之故比徳
之不暇也¶然則挺貞堅之節周當世之用將不在松石
而在君矣此固縉¶紳士之所望亦君之所自任者故以
之為記¶
　　　靜學齋記¶
非學無以廣材非靜無以成學嘗聞之諸葛孔明已獨
不知以¶靜而為學乎抑靜之時而後學乎如使必靜之
<pb:KR4e0024_WYG_008-27b>
時而後學也則¶通國之人終日能處深山窮谷者無㡬
也終日能杜門却掃者¶無㡬也終日能不與事物酬酢
者無㡬也而人之生日用之間¶不能不有為亦人道之
當然也朝有為則朝不得靜處日中有<md:KR4e0024_SBCK_008-16b>¶為則日中不得
靜處暮有為則暮不得靜處朝而不靜則朝不¶暇學矣
日中不靜則日中不暇學矣暮不靜則暮不暇學矣豈¶
惟自朝至暮無靜處之時自旬日而閲月而踰時而終
歳寧復¶有靜處之時然則將何時而暇學而學無乃遂
<pb:KR4e0024_WYG_008-28a>
廢乎尚何成學¶之望乎以此知學須靜云者亦曰靜以
為為學之地而其要則¶不過心不妄動云爾無若奕者
然方奕而一心以為有鴻鵠將¶至思援弓繳而射之則
心不妄動矣心不妄動雖不處深山窮¶谷不杜門却掃
而與事物酬酢不害乎其靜也心妄動雖處深¶山窮谷
雖杜門却掃而不與事物酬酢不免乎其不靜也靜則¶
焉往不可與共學而學焉有不成者不靜則焉往可與
共學而¶學焉有成者是謂靜在内不在外以心不以境
<pb:KR4e0024_WYG_008-28b>
彭君仲輝平陽¶之雅士也隠居田里絶意名利言動以
禮自律朝夕篤志詩書<md:KR4e0024_SBCK_008-17a>¶間則從縉紳先生考徳問素嘗
取孔明語扁其書室曰靜學齋¶因張子玉氏求余以為
記故與之言於戲夫人處乎闤闠能專¶心於學且猶成
也而況仲輝閑居山林無事物之奪而專心以¶學所成
就豈不過人遠甚他日聞平陽有傑出乎其類者必仲
輝也¶
　　　幽齋記
<pb:KR4e0024_WYG_008-29a>
深山&KR0201;谷草木叢茂樵蘇斷絶地之幽莫加焉緑隂清
晝萬籟¶俱寂纖塵不驚景之幽莫加焉宴坐終日目耳
無營心念凝然¶趣之幽莫加焉地惟幽故勝景惟幽故
靜趣惟幽故適以幽適¶之趣遇幽靜之景處幽勝之地
其為樂盖有不可名言者矣而¶非心解神釋者何足以
知之楊君孝忠蜀人也家在嘉定之龍¶游其山則有三
峨龍門登瀛焉其川則有瀆江玉津大渡焉孝¶忠未出
仕時日徜徉乎其間木石與居鹿豕同羣喜其地與景<md:KR4e0024_SBCK_008-17b>¶
<pb:KR4e0024_WYG_008-29b>
並幽有㑹於其趣而得以樂其樂也因扁其居曰幽齋
兹涖官¶平陽與余邂逅以余亦蜀人也有鄉曲之雅求
文為記昔者君¶之樂乎幽也余固不得而窺焉觀夫今
之在平陽也有錢榖有¶徵發有期㑹有營繕有聼斷有
送迎可謂煩且劇矣地也景也¶俱非復昔之幽矣而君
自朝至夕從容暇裕初未嘗不樂也間¶過其寓閴乎寥
乎門無請謁人迹㡬斷雖在城郭之中公署之¶内而隠
然若山林之幽宜乎孝忠之樂易地皆然也道二出與
<pb:KR4e0024_WYG_008-30a>
處而已矣處則山林出則朝市雖曰殊途而吾之所以
為吾者¶豈有間於其間哉故曰雖大行不加焉雖窮居
不損焉君子所¶性不以窮達而加損而況於趣乎然而
未易能也而孝忠能不¶擇地而幽幽而適直賢乎矣古
之成功名而享富貴者必終始¶一節惟其所遇而安者
也然則君他日所成就孰得而涯涘哉<md:KR4e0024_SBCK_008-18a>¶　　　洗心亭記¶
東陽蔡伯圭氏通判撫州之二年作亭於公堂之西池
<pb:KR4e0024_WYG_008-30b>
上退食¶之暇則於斯危坐而息煩内省而滌慮因名之
曰洗心而以書¶來告願有以記之於戲伯圭夫豈有取
於坎然一勺之水乎殆¶其志存乎聖賢之學因借易所
謂洗心以退藏於宻者以發之¶也余雖淺陋能不樂告
以所聞乎夫天下之事不為少矣而古¶之所謂聖賢者
萬事至而無不接接之而無不得其情天下之¶變亦無
窮矣而古之所謂聖賢者萬變觸而無不應應之而無¶
不得其當今世之士左一人呼焉右一人問焉其唯諾
<pb:KR4e0024_WYG_008-31a>
不亂者¶鮮矣前一人挽之後一人推之其舉措不失者
鮮矣而聖賢者¶以一心之微應接天下之事變常恢然
有餘裕此豈偶然哉主¶靜而已矣惟其靜也夫然後足
以制動靜足以制動者靜亦靜<md:KR4e0024_SBCK_008-18b>¶而動亦靜也是以無為
而無不為無不為而未嘗有為此之謂¶寂然不動感而
遂通天下之故也故聖人之心湛乎其猶澄江¶魚龍居
焉鰕蛤生焉鳬鷗浴焉蟯蚘投焉牛馬飲焉神妖怪物¶
藏焉荒查醜石容焉千漚萬泡起滅焉揺焉溷焉莫能
<pb:KR4e0024_WYG_008-31b>
汨焉而¶映徹萬象纎毫見也妍媸鉅細無遁形也遺針
墮芥可指取也¶夫其靜何以能爾也則亦仁而已矣故
曰仁者靜淵哉仁乎其¶洗心之要乎果能仁其有不靜
乎焉有靜而不退藏於宻乎聖¶賢之學無先於此矣然
則其洗心也豈真有以澡雪之而其退¶藏也亦豈兀然
伏其身頹然無所用其心哉彼揚雄者顧以為¶世之賢
人之所以自養其心者如人之弱子幼弟不當出而寘¶
之紛華轇轕之地嗟乎亦已不思矣吾恐其習之無素
<pb:KR4e0024_WYG_008-32a>
卒然與¶事變相遇義利不辯取舍不明㡬何其無錯謬
而顛㝠也而是<md:KR4e0024_SBCK_008-19a>¶心難乎免於梏亡矣獨不見未嘗更事
之子弟一旦出而任其¶家豪奴悍婢皆與之伉盜賊又
乗間而入據其室朝夕擾擾且¶不暇尚何暇雍容應接
賔客哉故夫養心猶將兵也善將兵者¶素蓄方略治三
軍之衆麾八面之敵而其身嘗逸善養心者去¶情却欲
羣於萬有之中立於萬物之表而其心嘗靜又焉事夫¶
兀然頹然如木偶人者而後曰靜哉雖然余之言何足
<pb:KR4e0024_WYG_008-32b>
徵也伯¶圭黄文定公王文憲公金文安公許文懿公里
中子而四賢實¶以朱文公之學相授受伯圭夙既有聞
今出而仕又適在陸文¶安公鄉郡文安雖不可作然而
尊其所聞行其所知詎不有其¶人耶伯圭嘗試就而詢
焉不有得於此必有得於彼矣其殆有¶以啟予者乎而
余言烏足徵哉¶
　　　梅初亭記<md:KR4e0024_SBCK_008-19b>¶翰林學士江夏魏公有别業在蒲圻嘉花美卉種種並
<pb:KR4e0024_WYG_008-33a>
植而公¶於梅獨有取焉遂本邵子所謂梅初以名其亭
公之言曰吾嘗¶求之晝夜矣日往則月來月往則日來
而晝夜莫不有初也徵¶諸四時矣寒往則暑來暑往則
寒來四時莫不有初也又嘗質¶諸天地矣浮而在上者
為天凝而在下者為地天地莫不有初也¶合之為宇宙
宇宙各有初也散之為萬物萬物各有初也然而¶未易
窺也而吾於梅見焉時乎冬也雪霜凝沍萬木枯槁兩
間¶之生意㡬乎息矣而梅也粲然而有華盎然而獨春
<pb:KR4e0024_WYG_008-33b>
傲極隂於¶方隆回㣲陽於最先造物之發育於是乎權
輿矣故吾之取夫¶梅也豈曰翫物云乎吾之名吾亭為
梅初也豈曰其秀為其實¶之初乎盖以其芳於一陽來
復之初為衆芳敷榮之始猶正為¶歳之初也猶朔為月
之初也猶辰為日之初也伯衡聞而歎曰<md:KR4e0024_SBCK_008-20a>¶知寳之愛之
尊之貴之此尚徳之心也而豈文房之寳之謂歟¶一硯
之㣲長不滿尺厚不盈寸而莘仲居之以特室表之以
其¶號烏可謂過也哉盖公之所以不朽者不係硯之存
<pb:KR4e0024_WYG_008-34a>
亡而公之¶賢則硯之輕重係焉夫其人賢矣其一物之
遺後人寳愛尊貴¶之至於此也然則人固可以不賢哉
於戲公精㣲之藴見於其¶書而施及於今者豈直硯之
比乎則夫以寳硯者寶其書夙夜¶勉焉是請是習是蹈
以晞夫公之賢烏乎可已耶如是則華仲¶誠哉尚徳者
矣而凡登其軒觀公之硯者其不特有所慕其亦¶思所
勉也夫¶
　　　清源書隠記
<pb:KR4e0024_WYG_008-34b>
奉新之大源宋翰林直學士余公之故居在焉子孫皆
克守其¶先業曰可立者公之六世孫也清源書隠則其
藏脩之所也可<md:KR4e0024_SBCK_008-21b>¶立司征平陽謁余而請記余雖未嘗至
其地可立言之甚詳大¶源去奉新縣治西南二十里其
南白鶴峰峙焉其東障以雙鳳¶犀牛諸山而下馬村應
城祠接焉其西直以登仙嶺而張天師¶壇李八百洞在
焉清溪環繞而襟帶乎其間余氏之居大源自¶豫章太
守始六傳而至學士居第則其所創數百年之喬木鬱
<pb:KR4e0024_WYG_008-35a>
乎隂森而甍桷隠見於蒼翠之表過而見焉者不問知
為舊族¶也前有旌表亭有仙人劉道真石刻其略云時
有青雲子孫不¶絶書至今存焉由是觀之山川之環合
風氣之綿宻可想見矣¶竊意居其中者豈獨余氏而已
與太守居並時者今亦有存焉¶者乎與學士居並時者
今亦有存焉者乎藉令有之其子孫亦¶有以儒世其業
若余氏者乎余氏歴宋元以至于今上下四百¶年矣而
世澤沛乎其未艾也何彼之泯没無聞者衆而余氏之<md:KR4e0024_SBCK_008-22a>¶
<pb:KR4e0024_WYG_008-35b>
世彌久而益振豈扶輿清淑之氣獨鍾於一家是不亦
可深長¶思乎盖衣冠之引翼由忠厚之積累忠厚之積
累由禮法之承¶傳禮法之承傳由詩書之講習太守積
書以遺後人而學士能¶講習之故其門户益大學士積
書以遺後人而可立能講習之¶故其門户不墜夫書非
積之難而讀之難非讀之難而含其英¶咀其華得諸心
為實徳行諸躬為實行兹惟難哉今可立之書¶室以書
隠命名余意其書必挿架而充棟也凡子若弟誠克真
<pb:KR4e0024_WYG_008-36a>
知而允蹈心得而躬行則胥為善士之歸大源之有余
氏余氏¶之在大源豈不相為悠久也哉余輙本其世澤
淵源之懿而道¶其不可不以前人自力者為記若夫山
水林壑之美詼竒勝絶¶之觀當有妙於文辭者為可立
賦之¶
　　　南華謫居圖記<md:KR4e0024_SBCK_008-22b>¶洪武元年夏國子祭酒許先生謫韶州即唐宰相張文
獻公祠¶以居祠在州城之北而城南有山曰南華直乎
<pb:KR4e0024_WYG_008-36b>
祠之前其岡巒¶起伏草木行列朝霏夕靄不出户域可
以盡得之先生著書間¶暇時臨眺而樂焉曰使吾為此
州人奚其不可也於是號南¶華逸人且屬龍虎山道士
方壺子繪之縑素云初上行¶幸金華訪求文懿公之後
得先生召之見未至而乗輿還京¶師驛召先生赴京師
一見與語大説為立京學命為教授鑄印¶使佩之仍命
入傅皇太子及諸王已而改京學為國子學拜¶慱士未
㡬學陞正四品拜祭酒出入兩宫且埀十年自稽古¶禮
<pb:KR4e0024_WYG_008-37a>
文之事至於人材之進退時政之㢮張無不預議先生
感奮¶圖報是是非非無所顧忌所為學校脩廢舉墜更
䂓設法以教¶養者數十事無不施行其見知於上者至
矣然亦不勝<md:KR4e0024_SBCK_008-23a>¶夫人之媢嫉也㑹先生嘗以學官什器用
之私室言路因以移¶用官物坐之章入上覽之而咲而
媒孽先生者不已於¶是韶州之命行矣夫以文學侍從
之賢一旦以㣲言而遠謫嶺¶海間去親戚而位夷獠人
將不勝其戚戚先生不惟不戚戚且¶安而樂焉觀其自
<pb:KR4e0024_WYG_008-37b>
號有終焉之志此其學問之過人為何如盖¶君子求在
我者而已矣使其中有所愧何往而能安使其中無¶所
愧何往而不安是以吾祖文忠公之安置惠州自言譬
如元¶是惠州秀才累舉不第北歸之望已絶方自肆於
山水之間惟¶日不足何曾以謫為意也今先生之志豈
不猶之吾祖哉不然¶蠻邦窮裔連山復壁蛇蟲之所潜
瘴癘之所聚此覊人遷客之¶所以悲思無聊而不勝者
又何足樂也余故著先生出處之故¶覽斯圖者得以考
<pb:KR4e0024_WYG_008-38a>
焉<md:KR4e0024_SBCK_008-23b>¶　<md:KR4e0024_SBCK_009-1a>¶　
　
　
　
　
　
<pb:KR4e0024_WYG_008-38b>
　
　
　
　
　
　
　
　蘇平仲文集巻八


<pb:KR4e0024_WYG_009-1a>
欽定四庫全書
　蘇平仲文集巻九¶　　　　明　蘇伯衡　撰
　¶　記¶
　　　定軒記¶
劉君公翼以浙江按察知事入奏留京師縉紳與之遊
者誦君¶之美而告於余曰劉君故儒生也雖躋膴仕而
雅不忘舊學故¶有齋居之所曰定軒願乞言於子以記
之余聞之愧且謝焉鄙¶人於聖賢之學未之有得劉君
<pb:KR4e0024_WYG_009-1b>
之所以名軒者烏足以知之將以¶言其觕也又未嘗及
君之門瞻望其輪奐之美二者何居雖然¶竊嘗觀之矣
二儀髙厚而無窮七政循環而無端四時變化而¶不測
而莫不有定運焉人之為人手足耳目口鼻之為體與
夫¶山川草木鳥獸虫魚之為物而莫不有定形焉五方
之異音九<md:KR4e0024_SBCK_009-1b>¶州之異俗智愚賢不肖强弱勇怯之異質而
莫不有定理焉内¶而六宫三夫人九嬪二十七世婦八
十一御妻外而六官三公¶九卿二十七大夫八十一元
<pb:KR4e0024_WYG_009-2a>
士而莫不有定職焉予奪廢置誅¶賞黜陟有定法焉尊
卑上下之於輿馬宫室器用服食有定制¶焉朝覲會同
冠婚䘮祭飲射蒐田有定禮焉四民有定業焉百¶工之
作什器有定式焉凡窮達有定分焉道合則合道離則
離¶有定守焉惟其運之定也是以章部會元分至啟閉
盈虧薄食¶退留伏逆可得而推惟其形之定也是以峙
者流者飛者潛者¶動者植者倮者可得而名惟其理之
定也是以父子之親君臣¶之義夫婦之别長幼之序朋
<pb:KR4e0024_WYG_009-2b>
友之信放諸四海而準惟其職之¶定也是以治衆若治
寡而庻事不勞而集法一定而不可私也¶故尊為萬乘
命一有徳討一有罪而必付之所司制一定而不<md:KR4e0024_SBCK_009-2a>¶可踰
也故雖有過人之材出羣之力髙世之智擬乎封君之
富¶而亦無敢越厥志禮一定而不可紊也故四海猶一
家而千萬¶人猶一身惟其有定業也是以無職事者出
夫布惟其有定式¶也是以輪人輿人弓人廬人車人梓
人之攻木築氏冶氏鳬氏¶&KR1388;氏段氏桃氏之攻金函人
<pb:KR4e0024_WYG_009-3a>
鮑人&KR0008;人韋人裘人之攻皮鍾氏¶筐人㡛氏之設色玊
人楖人雕人之括摩陶人旊人之摶㨁其¶為師者不煩
而其為弟子者有成分定也是以用則行而舍則¶藏得
不喜而失不戚守定也是以可生可殺而不可誘之以
利¶刼之以勢定運也定形也定理也此天地之所以宰
萬物也定¶職也定法也定制也定禮也此人主之所以
宰天下也定業也¶定式也此衆人之所以擇而處之也
定分也定守也此君子之¶所以自强也而皆為學之當
<pb:KR4e0024_WYG_009-3b>
務也念吾之生也幸而為人早夜<md:KR4e0024_SBCK_009-2b>¶孜孜勉勉求踐吾形
盡吾性安吾分毋易吾所守不吾用也則¶業吾業終焉
如其用吾則垂紳端笏人主之前立不易之法建¶經久
之制損益一代之禮翊扶天地之運以舉吾職庻㡬善
學¶者哉雖然操舟以入海必定之以指南夫然後克有
所底止而¶况學者如之何其可無定志也故傳有之曰
知止而后有定劉¶君倘不以余言為老生之常談則請
以為記
<pb:KR4e0024_WYG_009-4a>
　　　清風幙記¶
金華府經歴㕔事之後舊有軒焉廣平馬君為經歴之
又明年¶始葺而新之以為宴休之所地不改闢而勝户
不易鄉而敞城¶之北夫容諸峯不障于睥睨者一舉目
可見環以喬木左右映¶帶囂聲逺遁野興横生君時從
僚友集處其間油然不知日之¶既夕凡坐乎軒中者如
坐大山長林之下未有不灑然者也太<md:KR4e0024_SBCK_009-3a>¶守鍾君曰是宜
名清風幙既而告余請為文以記之余觀鼔万¶物以然
<pb:KR4e0024_WYG_009-4b>
而莫知其所以然者無過乎風而吾祖文忠公以為風¶
也者力生於所激而不自為力故不勞形生於所過而
不自為¶形故不窮夫如是故發達萬物而天下不以為
徳摧敗草木而¶天下不以為怒嗟乎豈惟風為然善為
政者莫不然聖王之於¶民也所欲與聚所惡勿施生之
而不庸殺之而不怨蓋得風之¶道也而君子法之曺參
用蓋公之言以治齊而齊大治者其不¶出於此乎金華
雖劇郡然其山水清逺其習俗淳厚其君子貴¶徳而賤
<pb:KR4e0024_WYG_009-5a>
利其小人尊吏而畏法凡為郡者率以風流文雅談笑¶
觴詠為事方國初用兵東南常倚金華以為重大將相
繼於此¶治軍實以平勾呉定於越取七閩自是郡守以
下勞於營職窮¶日夜不休茲軒直尋丈耳葺之猶不暇
尚何暇能雍容自適如<md:KR4e0024_SBCK_009-3b>¶故事哉豈其材皆不足歟慮民
之難擾懼事之難集不臨之以¶聲威則馭之以智巧皆
務出竒而莫知行其所無事也而欲庻¶㡬昔人之雍容
宜其不可得哉惟二君之材賢既足以相濟而¶又能叶
<pb:KR4e0024_WYG_009-5b>
其志順其俗乘其時而施其政一切除去苛澆而與之¶
相安於無事以故不勞而治然後因其餘閑葺其庭宇
而與僚¶友退食之暇講求政理焉商確古今焉委蛇以
自適焉郡之人¶聞其愉愉以適於斯也咸樂然相告曰
自軍興郡無此風且二¶十年矣何幸於今復見之斯世
其小康乎侯其遂與我休息乎¶我等其將優游以卒嵗
乎此與聞其鐘鼓見其田獵而欣欣者¶奚以異蓋君子
之風善為政之傚也向使政未平訟未理田里¶未安雖
<pb:KR4e0024_WYG_009-6a>
有燕閑之地誰與適此而亦安能獨適哉故一軒之葺¶
於二君之政雖不足以為損益而其為郡不煩綽有餘
力則可<md:KR4e0024_SBCK_009-4a>¶概見也已矣余喜二君之政成嘉斯民樂與之
同樂而又恐有¶力者將奪二君以去也故述其大節如
此庻來者登其軒聞其¶風慨乎想見其人以其所以治
郡者治郡則民之於二君雖至¶久逺而猶蒙其庥也而
斯軒者亦將托以不朽乎¶
　　　聽松樓記
<pb:KR4e0024_WYG_009-6b>
嶺門在平陽縣治之南一里其地介乎東山九鳳兩山
之間林¶氏世居焉即其居之左作樓以奉其親則余友
敬伯也余嘗與¶客過之入坐樓中俄有聲若潮汐至而
波濤驚也若雨雹交作¶而人馬並馳也若筦磬絃匏之
雜奏而合止以柷敔也徐而察¶之則環樓皆古松柯葉
彌布若車蓋蒼然際天望之有太古之¶色風颯然南來
觸之動之撓之而紛披而凌亂而參錯而為此¶聲也客
顧謂余曰美哉渢渢乎䟽瀹世之汙濁以快一時之懐<md:KR4e0024_SBCK_009-4b>¶
<pb:KR4e0024_WYG_009-7a>
有不在茲乎而孰槖籥是而孰吹嘘是其出於風也乎
哉其出¶於松也乎哉謂其出於風耶風行乎蒼莽之間
方其未與松遇¶也曷嘗有聲哉謂其出於松耶松立乎
巖壑之際方其未遇風¶也曷嘗有聲哉由是言之謂聲
出於風不可也謂聲出於松亦¶不可也謂出於風於松
皆不可則果安出耶余曰子未之知耶¶物之無形者非
風而何物之有形者非松而何凡物之在兩間¶有形者
實無形者虚虛者實者相值也相搏也相磨也相激也
<pb:KR4e0024_WYG_009-7b>
而聲於是焉生故槖無聲鼓之而有聲管無聲吹之而
有聲惟¶風與松亦然是故風非松其聲無所托松非風
其聲無所發聲¶出於所托故其清濁無常聲出於所發
故其作止有時然則謂¶之出於風可也謂之出於松亦
可也人籟乎地籟乎天籟乎敬¶伯父子朝夕披襟而坐
隠几而聽其審之矣子其質之固不必<md:KR4e0024_SBCK_009-5a>¶起南郭子綦也
敬伯父子其豈非莊周所謂心融者乎神凝者¶乎不然
自有此松即有此聲函胡清越洋洋盈耳聽之而不聞
<pb:KR4e0024_WYG_009-8a>
過之而不顧日不知㡬千百人而其聲自鳴自息於天
地之間¶不知㡬百載矣何獨敬伯父子聞焉顧焉樓焉
而聽焉窮聲之¶狀足耳之欲飄若蟬蛻而撫有宇宙焉
敬伯作而曰先生之言¶至矣吾親嘗名吾樓曰聽松請
書以為記¶
　　　聽泉樓記¶
永康縣北三十里有山曰方巖峰巒峭㧞林壑幽&KR0201;泉
流其間¶而峽束之而崖㵼之而竇泄之而窪内之而石
<pb:KR4e0024_WYG_009-8b>
扼之而木梗之¶而聲出焉或大或細乍疾乍徐既清且
圜發天然之律吕寄遺¶音於澹泊非清廟朱絲之所及
也胡君濟源過而聞之怳然不¶知泉之聲而疑有若作
樂山谷中者曰異哉此孔子聞之於齊<md:KR4e0024_SBCK_009-5b>¶而三月不知肉
味者也何為而在此哉徐而察之則巖壑中皆¶流泉迴
轉激觸而為此也倚杖臨聽戀戀不能去乃即泉之涯¶
搆樓曰聴泉起居飲食常在乎是霜晨月夕凝然端坐
窮泉之¶聲足耳之欲而自適焉或者以為陳六代之器
<pb:KR4e0024_WYG_009-9a>
絃匏三百五篇¶雅音之渢渢豈特泉之比乎聽者且猶
坐睡焉而況山中之泉¶垠然有聲烏足以悦耳而濟源
聞而悦之至於作樓以聽之雖¶其嗜好與人殊也抑豈
非僻乎濟源以告予予復於濟源曰詎¶不聞乎非有度
數而均節自成此韶之大全也故曰韶則亡矣¶而有不
亡者存盖嘗與日月寒暑晦明風雨並行乎天地之間
而¶凡有聲者皆吾筦磬匏絃也獨泉乎哉然世之人方
汩沒於淫¶哇而聽者誰歟縱有此聲無此耳吾先祖所
<pb:KR4e0024_WYG_009-9b>
以興歎於水樂也¶今濟源獨寤寐咸韶於數千百年之
上追伶倫后䕫友其人於<md:KR4e0024_SBCK_009-6a>¶冥漠一旦聞泉聲入而心融
可謂審於音矣是其中必有所得¶也不然泉鳴幽壑響
應空山過而弗顧聽而弗聞人日以數百¶千而泉也自
唱自和於寂寞之濵不知其㡬千萬年夫何獨濟¶源顧
焉聽焉而不厭焉其得乎天為何如也然則濟源延州
來¶季子之徒歟東郭子綦之徒歟雖然方濟源聽之而
有得也濟¶源口且不能自言而況夫人乎則濟源之所
<pb:KR4e0024_WYG_009-10a>
以聽泉者將誰知¶之何怪夫人以為僻也彼雖吾僻又
何病焉適吾適而已矣適¶吾適也吾不知老之將至矣
又何病焉濟源笑曰有是哉乃歌¶曰今夕何夕得聞簫
韶起而視之空山寥寥草樹不驚明月中¶霄有聞無聲
流泉滮滮后䕫已矣師曠莫招聊樂我心於焉逍遙¶
　　　皆山樓記¶
武義西南行四十里至俞源俞源𨽻括之麗水在其治
之東百<md:KR4e0024_SBCK_009-6b>¶有九十里介於羣山之中其地方廣數十里山
<pb:KR4e0024_WYG_009-10b>
聫絡無間斷其¶溪折行山罅間不見首尾皆自髙趨下
初於山隙處遙望見謂¶是瀑布其田皆墾闢山阯為之
纍石以為畔岸髙髙下下秩若¶階級其路皆側逕緣崖
懸磴臨流如曵練隠見木末其民居多¶負山而因山以
為垣墉散處凡數百家族大而望於鄉者曰俞¶氏其居
第之址於衆中夷以衍然其四面之山若望雲雪峰九¶
隴之屬亦髙出屋危而俯窺几席也余嘗出其途山之
雄尊深¶秀婉麗端重傑特峭㧞不知可方終南王屋五
<pb:KR4e0024_WYG_009-11a>
臺峨嵋三峽赤¶城雲門五老羅浮與否觀其髙薄霄漢
者潤含雨露者蛟龍翔¶者狻猊蹲者旗幟舒者屏障矗
者劍槊攢者芒角露者騰欲上¶者俯似窺者環若衛者
拱而揖者馳而赴者輳而集者離而分¶者屬而合者將
仆壓者欲攫噬者立者偃者仰者㰐者窪者突<md:KR4e0024_SBCK_009-7a>¶者&KR0008;者
䫜者使人神駭目眩不暇應接亦竒矣哉而徃來之人¶
弗之竒也況於土著者乎少則矜之多則厭之頻見則
輕之倐¶遇則貴之此人之常情也俞氏之彦原善生長
<pb:KR4e0024_WYG_009-11b>
乎其間朝暮起¶居食飲接於目者無非山也意其輕且
厭之矣顧乃若未嘗見¶山者至於作樓以臨以觀是何
其情與常人殊也蓋天下之樂¶無窮而君子之於樂貴
乎自得使其中無得極天下之尤物方¶其快意無物與
易忽焉情遷未有不厭者也使其中有得極天¶下之微
物以適吾適無所不可雖至沒齒又何厭之有哉原善¶
之於山也其得諸心者歟不然何以能不輕且厭耶且
夫朝陽¶夕隂春雨秋露風雪氷霜烟霏雲霞變化不同
<pb:KR4e0024_WYG_009-12a>
而巖姿壑態亦¶不同雖窮天地不能盡其妙也又豈一
覽而能發其秘哉然則¶原善亦將泝乎有物之初而求
於一氣之始以徐觀夫千古之<md:KR4e0024_SBCK_009-7b>¶變也如此則審與常情
殊矣原善與其季原遂原吉原禮皆髙¶尚其志無慕乎
外欲知其人尚於其所樂觀之¶
　　　三然樓記¶
人之生有耳目有心志有神氣曰耳目吾以之為用者
也曰心¶志吾以之為主者也曰神氣吾以之為幹者也
<pb:KR4e0024_WYG_009-12b>
為吾用者隘則¶陋故欲廣吾視聽為吾主者鬱則昏故
欲適吾意趣為吾幹者¶勞則耗故欲安吾精爽豁然則
視聽廣矣悠然則意趣適矣恬¶然則精爽安矣視聽廣
然後用行意趣適然後主尊精爽安然¶後幹强故豁然
所以養耳目也故悠然所以養心志也故恬然¶所以養
神氣也養生者安得不兼務之有以養耳目無以養心¶
志是養其外而不養其内非善養生者也有以養心志
無以養¶神氣是養其性而不養其形非善養生者也耳
<pb:KR4e0024_WYG_009-13a>
目而耳目養焉<md:KR4e0024_SBCK_009-8a>¶心志而心志養焉神氣而神氣養焉則
可謂善養生者矣此張¶氏三然樓之所以作歟張氏世
家平陽登瀛里作樓里之小屏¶山下則思中也樓為屋
三間中間北鄉名豁然東西間皆南鄉¶西名悠然東名
怡然於是人號曰三然樓思中嘗與余登焉坐¶乎其中
一望數十百里髙者下者洪者纎者峙者流者動者植¶
者皆几格間物也而吾耳目得所養焉入乎其西碧梧
丹桂杉¶松櫧檜蔚薈成林掩映軒户清風不動爽氣自
<pb:KR4e0024_WYG_009-13b>
臻林景隂翳疑¶出塵境得也失也休也戚也榮也辱也
皆不足以累我也而吾¶心志得所養焉憇乎其東方床
髹几可据可隠解衣岸幘或偃¶或仰書挿架而忘披琴
掛壁而忘彈無思無為無將無迎榮衛¶之周流呼吸之
出入不知其闗鍵槖籥之在我之在天地也而¶吾神氣
得所養焉乃始知思中命名之意非偶然也余與思中<md:KR4e0024_SBCK_009-8b>¶蓋異方而同得矣嗟乎養吾外吾内吾性吾形以養吾
生余每¶恨無以得之今不下階不終日而兼得之於斯
<pb:KR4e0024_WYG_009-14a>
樓然則斯樓其¶道山乎其春臺乎其壽域乎美哉樓乎
其為足以永居乎思中¶讀書自足於世寡求視富貴勢
利歛然退避惟恐為所凂而斯¶遊斯息若將終身焉此
其所得為何如哉世豈無朱甍碧瓦以¶為麗雕檻綺䟽
以為美姬姜以為貯管絃以為娯醴鮮以為奉¶彼視斯
樓孰不自以為雄也然蠱聰窒明而為用者喪焉快情¶
極欲而為主者溺焉淪精奪魄而為幹者伐焉余見其
未有以¶養生且先戕其生矣又奚待較而後知其非雄
<pb:KR4e0024_WYG_009-14b>
也思中屑以此¶易彼哉其賢於人也逺矣乎¶
　　　氷壺軒記¶
始余識魏郡鍾侯於京師後四年侯移守金華獲再見
焉辱不<md:KR4e0024_SBCK_009-9a>¶鄙而謂之曰我以氷壺名軒舊矣子其為我記
之竊以為天地¶之有水猶其有道也道在天地間人能
凝之則人與道一而道¶為人所有矣壺之於水也亦然
凝則水與壺一不凝則水自水¶壺自壺焉能有氷哉是
故道凝之謂徳水凝之謂氷今夫氷瑩¶然無瑕湛然不
<pb:KR4e0024_WYG_009-15a>
滓皦然可鑒世之能薰灼人者其氣燄未有甚¶於夏之
日之烈者也雖金石之堅剛無不流鑠惟氷於其間凝¶
冷固自若也當暑而出一壺焉挹之者不知炎熱之切
於肌膚¶而渴者以蘇躁者以静甚矣有似乎君子之徳
也以時藏焉以¶時出焉藏之密焉用之周焉則陽不愆
於冬隂不伏於夏風不¶凄於春雨不苦於秋雷出不震
霜雹不為菑癘疾不降而民不¶至夭札夫聖人之參贊
爕理也固非徒氷之是待然周公作豳¶風必謹著之仲
<pb:KR4e0024_WYG_009-15b>
尼修魯史無必書之又常不敢以為忽者蓋一<md:KR4e0024_SBCK_009-9b>¶藏一出
亦有助於隂陽之和寒暑之平也凡此又有似乎君子¶
之用焉是以有志之士不獨於氷比徳而其致用之功
亦所尚¶也今鍾侯以之名軒豈非有志之士乎兢兢乎
懼道之在我者¶不能凝也而孜孜乎其務學也休休乎
其寡慾也定其心而不¶使動於貧賤富貴也持其志而
不使撓於毁譽榮辱也臨之以¶利害禍福而其守不易
也眩之以是非曲直而其聽不惑也則¶侯之體氷以神
<pb:KR4e0024_WYG_009-16a>
明其徳可謂能矣昔者侯佐繁昌尹析門知下¶邳皆當
百戰之餘念其民厭苦憔悴有甚於焚惔也宣¶上之恩
徳以涵煦之簡徭役以休息之平政令以生養之於是¶
創殘窮敝之屬莫不洒然如當暑之挹氷而安於田畝
閭里以¶樂生興事故侯之於民也猶氷之於夏日也豈
惟二縣一州之¶人夫人其誰不愛戴之而所至遂以循
良著稱侯之致用如此<md:KR4e0024_SBCK_009-10a>¶於侯之抱負百未施一焉其與
出萬壑之氷以一壺固無以異¶也而其恵利之於人亦
<pb:KR4e0024_WYG_009-16b>
豈小補哉然以余觀之侯豈久外者¶朝廷且將疇其民
庸如漢之黄霸徴入大用之則夫所謂盡君¶子之用者
詎不於侯見之乎余知侯之志有在而亦以此望侯¶也
故不辭而為之記¶
　　　湘南清趣軒記¶
譚君濟翁潭州湘潭人也今以温州衛中左所鎮撫戍
平陽治¶書室於㕔事東南隅扁曰湘南清趣而屬余以
記余謂君曰荆¶州之域山川之勝甲於南方而湖湘之
<pb:KR4e0024_WYG_009-17a>
間山益䃲礴水益深緩¶登臨指顧之間清邃竒麗之觀
無不稱遊觀者焉足以寄髙懐¶而發逸思是固然矣今
君撫軍平陽相望半萬里不啻道路如¶彼其脩阻也山
川如彼其邈悠也則所以成君之趣者曷從而<md:KR4e0024_SBCK_009-10b>¶得之其
誰復信之以斯名也揭斯軒也不已誕乎余方疑焉顧¶
使記之將何以為記君曰子知軒之名而未知吾所以
名吾軒¶也自吾去故鄉而居金華而居平陽爾來三十
餘年矣上世之¶邱壟先人之弊廬曷嘗一日不徃來於
<pb:KR4e0024_WYG_009-17b>
心維桑與梓嘗接于目¶自公而退假寐軒中則徜徉蒼
梧之野陟降祝融之峰仰九疑¶之聨綿俯九江之浩渺
聆洞庭之九奏楚女舞以傳芭湘靈出¶而鼓瑟倚斑竹
想二妃歌橘頌企三閭采澧之蘭沅之芷而延¶竚夫重
華悠然𤣥契驩若平生雖處乎一軒之中而浩乎有湘¶
南之趣形神泯焉志意適焉飄飄焉栩栩焉休休焉及
乎覺也¶吾身未嘗徃而吾居未嘗易也蓋吾之趣無逺
無近無彼無此¶無今無昔混而一矣為是揭斯軒以斯
<pb:KR4e0024_WYG_009-18a>
名又孰得以為誕哉余¶因悟曰我求之迹故以湘南視
湘南君會之心故以非湘南視<md:KR4e0024_SBCK_009-11a>¶湘南非湘南而視同湘
南此之謂不物於物不物於物則其趣¶固天趣也大凡
趣得乎己者己知之人莫之知也得乎天者天¶知之雖
已亦莫之知也然則君之趣余何足以知之何足以言¶
之於是相視大笑記其說壁間俾同余疑者祛焉¶
　　　臨清軒記¶
魏晉以來書之妙絶可喜者亦衆矣而論者必曰右軍
<pb:KR4e0024_WYG_009-18b>
曰大令¶是則古今以書名世者豈復有加於王氏父子
乎其父子之書¶當時尊之後世讓焉豈一朝夕之力哉
右軍慕張芝臨池學書¶池水盡墨其所至皆有墨池則
其平居勤勤於書可見矣故曽¶南豐記其臨川墨池以
為右軍之書晚乃善則其能蓋亦以精¶力自致者非天
成也於戲書雖一藝臨學之家固可以不力哉¶此仲聞
之所以日孳孳也歟仲聞故元翰林侍講學士陳公元<md:KR4e0024_SBCK_009-11b>¶達之仲子也侍講至正間為宫僚以善書極為儲君所
<pb:KR4e0024_WYG_009-19a>
敬禮儲¶君聞其退朝日必臨真書千字草書倍之以為
常多其能勤也¶作臨池二大字旌之侍講乃為臨池軒
以侈寵賜禮部貟外郎¶程以文實記之則侍講之書獨
步當時豈偶然者仲聞幼傳家¶學邇來字畫亹亹逼侍
講矣僑於平陽鳳山之下治軒以遊息¶取名賢墨跡石
刻朝夕心慕而手追焉因扁曰臨清軒間來告¶曰吾之
書固不敢望先人若先人之專志則嘗見之矣先人猶¶
勤而況於吾小子乎今吾臨流而學之不輟使水之清
<pb:KR4e0024_WYG_009-19b>
者變而¶為墨則吾書庻可不失先人法度此名軒之意
也願先生為我¶記之諺不云乎有志者事竟成桑維翰
累試累黜主司惡其姓¶故也或勸之更姓維翰指鐵硯
曰硯穿則吾改吾姓後迄登第¶致位宰相豈不以志哉
維翰大節無足取乃若其志則可尚矣<md:KR4e0024_SBCK_009-12a>¶觀仲聞之言不
亦有志之士歟操之而不舍益以精力自致吾¶見仲聞
之書雖古人可無愧也豈惟足以嫓美侍講人其有不¶
以稱王氏父子者稱仲聞父子乎臨清軒不獨並臨池
<pb:KR4e0024_WYG_009-20a>
軒以稱¶且將與墨池並存矣雖然陳氏故宰相家忠義
莫加焉其在元¶也百年之門户嘗鼎盛矣而侍講尤以
文學名節重于天下吾¶之望於仲聞固不止乎書而仲
聞宜勉焉¶
　　　蘭芳軒記¶
繆君維周武毅公之嫡也嘗以勲臣子入侍東宫幼軍
𨽻湘¶王蜀王殿下者悉統之而教以坐作擊刺之法燕
王還北平居¶又被㫖扈送之上察其材而謹慎會武毅
<pb:KR4e0024_WYG_009-20b>
公上休致之¶請即命襲職而嗣戍平陽君以英妙之年
膺五品之秩為¶國家守封疆於海隅既貴顯矣而能刮
去紈綺之習退食自公<md:KR4e0024_SBCK_009-12b>¶恬處一室覽觀書史臨寫法書
閒則授雅琴鼓一再行綽有儒¶生之風室中列蘭數夲
綠葉素莖菁菁焉楚楚焉恱可人意㣲¶風不動香韻自
溢如在深山幽谷間因名其室曰蘭芳軒而屬¶其鎮撫
譚濟翁求余記之余惟蘭香草也固天地之所生必培¶
殖之灌溉之然後花葉益茂而芳烈益逺惟人亦然聰
<pb:KR4e0024_WYG_009-21a>
明智慧¶非不與生俱生也加之以問學充之以見聞重
之以進修則其¶材成而實就而出乎其類焉古之君子
余未暇論也今在位名¶公九重之所倚毗四海之所具
瞻孰有過於曺國李公者乎¶人徒見其材徳之碩大勲
業之隆赫而不知其所以臻此者由¶孳孳於學也竊窺
曹國鎮浙江時内撫新附之民外禦乗間之¶敵小大庻
務之畢親可謂煩且勞矣然而少暇輙與縉紳士講¶論
修齊平治之道至於文翰亦未嘗不留意焉向使其不
<pb:KR4e0024_WYG_009-21b>
從事<md:KR4e0024_SBCK_009-13a>¶乎學自足以成功名享富貴要不過為功名富貴
之人其徳業¶又安能若今日之盛揆之古之賢將相而
有餘也學之於人大¶矣今君之好學如此豈非漸被曹
國之流風而興起者乎於時¶戍平陽固皆一時之選而
君與濟翁獨得士譽蓋以其皆嘗逮¶事曹國得於觀感
者深矣君出而在公則宣力効忠入處家庭¶則遊心藝
事植叢蘭於左右挹芬芳於朝夕觀其好尚可以知¶其
人矣他日名位事業詎可涯涘矣哉余因記斯軒而推
<pb:KR4e0024_WYG_009-22a>
及之¶以見方今將帥賢而好學者未嘗無其人而其來
為有自¶
　　　遂初堂記¶
鄭君宜中夙奉親命遊學燕京用近臣薦補國子生限
於常貟¶出從事宣慰使者府歴福建廣西湖南三道遂
擢華亭縣尉而¶君温人也世家平陽之鏡江里其地鉅
海前横青華後擁逺若<md:KR4e0024_SBCK_009-13b>¶九鳳新羅夾嶼近若金字諸峰
層見間出於其左右一方之勝¶處也以此君得意功名
<pb:KR4e0024_WYG_009-22b>
之途而退休家林之心未嘗一日忘焉¶自華亭來歸絶
口不言仕進廷授錢塘縣簿迓吏在門而不為¶起兵興
之後幙府争以得士相髙諸公雅知君不可屈亦不敢¶
煩以職經略使便宜以江西理問所知事强起君迄不
赴乃作¶遂初堂於鏡江之西復據要會大治亭舘以極
遊眺之美蓋超¶然與世相忘久矣余過其里來請曰吾
之堂未有為之記者願¶托筆於子嗟夫天下熈熙孰不
為聲利而馳天下穰穣孰不為¶聲利而徃乃有抗思埃
<pb:KR4e0024_WYG_009-23a>
&KR0381;之表寄跡山海之間甘與鷗鷺同羣¶漁樵分席攬烟
雲之變化睇潮汐之徃來以究觀盛衰消長之¶理不居
其榮無患乎其辱不必於得無憂乎其失若君者乎推¶
此志也雖謂之與太初為隣可也不亦髙世之士哉然
自至正<md:KR4e0024_SBCK_009-14a>¶失徳海内横潰室廬燬于冦攘貨賂匱於供億
膂力疲於轉輸¶朝虞而夕戒愁居而懾處蓋二十年孰
不慨君之不得遂其初¶也大明削平僭竊混一㝢縣施
恩布恵涵煦乎羣生使之¶安養休息於天日照臨之下
<pb:KR4e0024_WYG_009-23b>
鳥獸草木熈然同春而君始獲優¶游於此共為太平之
人而無毫髪不如其欲又孰不喜君之得¶遂其初也然
則初志之遂不遂其不係於時之理亂哉名堂之¶意豈
曰退休之志遂夙昔之願償亦曰昭上賜寓慶幸也¶昔
嘗聞之士大夫謝事而還其廬徒御散矣賔客去矣百
物之¶順其欲者不足人之羣嬉屬好之交不與約居獨
遊於閭里之¶間未有不埳然者也是以老於位而不知
歸者十嘗八九樂於¶歸而無留祿者十無二三焉君壯
<pb:KR4e0024_WYG_009-24a>
盛時宦業方興名譽日起非¶迫於著令非怵於清議慨
然遺簪紱之榮而從泉石之樂其賢<md:KR4e0024_SBCK_009-14b>¶於人也逺矣此余
不惟喜君初志之遂且有不可及之嘆記之¶以彰君之
清標雅致以愧懐祿顧位而不知止者又何辭焉¶
　　　南野堂記¶
平陽張君子玉家于坡南直九鳳山之下去縣南可三
里許其¶地按衍夷曠環四面之山若新羅鳳凰東山暘
谷夾嶼皆効竒¶獻秀几席間帶之以清池䕃之以嘉樹
<pb:KR4e0024_WYG_009-24b>
不出户庭而幽思集雖¶邇大道而囂聲遁佳花異卉之
並植水禽林鳥之相呼途歌野¶唱之酬應雨笠烟簔之
出沒足以悦耳目而惬意趣而又衣有¶麻枲食有黍稻
畦有菜茹林有橘柚渚有鱣鯉柵有鷄豚子玉¶居而安
焉安而樂焉以為在朝言朝在野言野亦素位而行之¶
一道也今我僻居城南所與者郊坰墟里之人所談者
耕稼樹¶藝之事則吾與淵明固非其倫而守拙田園庻
㡬似之以其詩<md:KR4e0024_SBCK_009-15a>¶語名吾堂曰南野夫豈不宜既而以告
<pb:KR4e0024_WYG_009-25a>
徴為記余觀在昔君子¶獨樂山林與世相忘必天下承
平而後遂故曰世無巢許不足¶以彰唐虞之盛淵明之
開荒南野種林東皋雖樂夫天命然當¶晉宋之際亦豈
能無槩於中今子玉得托於田夫野老日婆娑¶坡南以
適其適蓋由&KR0476;逢聖時也向使夷夏未一冦盜未殄¶甲
兵未戢田里未安則里有桴鼓之警門有追呼之及子
玉縱¶不與齊民奔命能無憂思慷慨乎坡南雖勝亦安
能獨樂哉然¶則子玊不惟若淵明有三徑之松菊與桑
<pb:KR4e0024_WYG_009-25b>
麻有近局之壺觴與¶雞黍無車馬之喧如柴桑栗里尚
論其時運之逢心志之慊殆¶且過之抑何幸也耶雖然
居之勝如坡南無地無之自混一以¶來何地不可居而
世之士率不甘浮湛閭巷中慕當世之爵稱¶求自異於
稠衆不量力而冒進不旋踵而傾覆者皆是也子玉<md:KR4e0024_SBCK_009-15b>¶爵
祿不入心又不肯自嬰世故懐其材而不售晦迹而不
求聞¶雖傫然布衣而超乎寵辱利害之外較其所取孰
得孰失固無¶竢於辯矣觀子玉之自處如此則彼有田
<pb:KR4e0024_WYG_009-26a>
園之樂而不能一朝¶享者詎不以外慕奪之乎於是益
知子玉之為賢非他人所得¶而及也此而不書將烏乎
書¶
　　　西枝草堂記¶
平陽縣之前有大山焉隆然特立曰昆山中脊支而為
九故人¶又曰九鳳其西一支降為平衍東向而西騖迤
𨓦至支巷峯巒¶巋然㧞起若樹重屏據要會而獨擅其
尊是為西山謝君復元¶之居在焉路重嶺門過南坡入
<pb:KR4e0024_WYG_009-26b>
支巷南折而西行田間踸踔塍¶畛上可數百步有小澗
梁石過之又緣坡陀而入始至其處鳳¶凰新羅諸峰森
秀前列左則清泉福地巾岩右則暘谷夾嶼勢<md:KR4e0024_SBCK_009-16a>¶皆輻輳
拱衛如狻猊踞而圭墇植可指而數長松鉅竹掩暎蔽¶
虧仰不見天日俯則聚落原疇相參錯河流如曵匹練
隠見其¶間宛若繪畫山址泉側出瀦為池綠色沈沈瑩
徹使人不可唾¶餘波穿沙石灣磴瀏瀏有聲類琴筑無
不稱觀遊者去城僅五¶里許而閴寥靚幽不類人間世
<pb:KR4e0024_WYG_009-27a>
非親戚故舊來候終日無人跡¶復元故第在明倫坊左
雖頗野逸猶以邇通衢過客夥時聞里¶巷語會燬于冦
於是築室於兹以負西山而西山乃九鳳之支¶隴也因
名其居曰西枝草堂余遊平陽而徴為記嘗聞秦州有¶
西枝村亦以直太白山之西得名杜子美辟安史之亂
至秦愛¶其地勝欲營草堂以居而卒不果然西枝村之
名遂流聞到今¶西山山水林壑之勝可並西枝村與否
雖不敢必然自有宇宙¶即有此山千載之上西山與西
<pb:KR4e0024_WYG_009-27b>
枝村等耳西枝村以子美而聞<md:KR4e0024_SBCK_009-16b>¶自今西山有聞於世將
不以復元歟復元至正末家再罹兵燹¶東西播遷無定
止者數嵗與子美何異子美沒身干戈之際復¶元際今
海㝢寧謐為太平之人視子美差幸而髙年垂白之母¶
在堂一子猶未成童居有室廬不窘寒暑而田嵗入不
足以給¶饘粥其艱難比子美殆甚焉異時總戎者以復
元有智略奏為¶幙僚使屑就今己貴富不久輙以親老
力辭去獨甘隠約勵清¶苦之操如此其為人也賢矣哉
<pb:KR4e0024_WYG_009-28a>
地以人而重人以賢而重也尚¶矣西山之有復元猶西
枝村之有子美也則西山焉有不聞者¶乎惟益堅晚節
如壯年時無忘昔人任重道逺之意草堂之所¶托逺矣¶
　　　韞玉山房記¶
卞和抱璞玉再獻再不售而至於再刖楚王命玉工理
為璧則<md:KR4e0024_SBCK_009-17a>¶秦王請以十五城與之易均是玉也或以刖而
或以易連城人¶孰不曰方其為璞也未見其可寳故楚
王弗之寳及其為璧也¶灼見其可寳故不惟楚王寳之
<pb:KR4e0024_WYG_009-28b>
而秦王亦寳之余獨以為不然¶有希世之寳必自寳也
然後人寳之已不之寳而望人以為寳¶難矣哉玉之産
於荆山者天下之美玉也使卞和什襲而深藏¶齎萬金
而與之市微楚人將見天下之人卞和不知出此而皇¶
皇焉汲汲焉謁而獻焉則與販夫何異夫販夫立乎五
達之衢¶牽人之裾而强售其物何者其所鬻者不足觀
也奈何以天下¶之美玉而自同於販夫之强售焉其輕
之不既甚乎固有以來¶楚王之侮矣而至於刖其足蓋
<pb:KR4e0024_WYG_009-29a>
無足怪者子貢問於孔子曰有¶美玉於斯韞櫝而藏諸
求善賈而沽諸孔子告之曰沽之哉沽¶之哉我待價者
也彼卞和惟不知待價也是以至於刖使其知<md:KR4e0024_SBCK_009-17b>¶待價也
又孰得而刖之哉有美德者謂之賢有美材者謂之能¶
人之有美徳美材也猶其有美玉也不自貴而自貶以
求用不¶自寳而自卑以求合未有不若卞和之取侮者
也是以古之賢¶者能者懐其徳抱其材從容畎畝皇皇
汲汲舉非吾事有紹介¶然後交致敬盡禮然後出皆所
<pb:KR4e0024_WYG_009-29b>
以自貴自尊也是以人不敢侮之¶亦不得而侮之伊尹
之在殷非成湯三聘之勤則躬耕莘野終¶焉而已矣諸
葛亮之在漢非昭烈三顧之勤則髙臥南陽終焉¶而已
矣其屑自貶自卑以與世市哉不獨二子古之君子蓋
無¶不然新安呉君韞中越自蚤嵗讀書為文自足山林
而不事衒¶鬻至於材美外見而不可掩名聲洋溢而不
可抑朝廷起而¶寄以民社然後纓冠而出仕其涖平陽
也政事有過人者而未¶嘗要譽余怪何其有古君子之
<pb:KR4e0024_WYG_009-30a>
風及徴余記其所謂韞玉山房<md:KR4e0024_SBCK_009-18a>¶然後知君蓋善學古之
君子者也雖然玉韞於石其光氣常見¶於外故山輝如
白虹玉之所在也而況韞於山房乎君懐抱材¶徳而試
用於此也余知將有望氣者言孚尹旁達而屬天者必¶
君之所在也且取之以為瑚璉以為圭璧薦之清廟登
之¶玉府也已君固不得久淹下邑況得栖遲於山房哉
蓋韞櫝而¶待價君子行已之方一世之寳為一世之用
天之所不能閟藏¶人亦不能閟藏之也
<pb:KR4e0024_WYG_009-30b>
　　　愛竹山房記¶
始余抵永嘉訪王君如淵過普安坊西行數百武見岸
水屋一¶區竹樹蒼翠光彩奪目顧謂同行者曰是必隠
君子攸居同行¶者問何以知之余曰嘗聞君子之所居
則山川為之明秀草木¶為之津華其善色之所鍾則在
其屋室門户之間猶珠生而岸<md:KR4e0024_SBCK_009-18b>¶不枯地有寳藏則神明
之光舒也是以候息耗者不求於人而¶觀其山川草木
屋室門户焉今嵗云暮天地閉塞氷雪沍凝萬¶彚摧殘
<pb:KR4e0024_WYG_009-31a>
而竹之在是家者蒼翠乃爾雖曰其受命也獨抑豈非¶
隠徳之休徴乎同行者曰此蔣先生之廬也余因介王
君就見¶先生睹其儀形接其緒論休休焉盛徳君子也
出曰庚桑楚居¶畏壘之山而畏壘大穣君子之善慶足
以沾溉一鄉也久矣況¶植物在其庭砌間乎顧瞻久之
然後去他日王君語余曰今龍¶泉文學字徳昭者先生
子也方徳昭未出仕時題其書舍曰愛¶竹山房事親之
暇則學於斯蓋先生平居於世間一切物舉不¶好而獨
<pb:KR4e0024_WYG_009-31b>
好竹林立其廬之前後左右者皆手自封植拊之如嬰¶
兒待之如益友徳昭以先生甚好之也䕶視尤謹謹焉
此山房¶之所以名愛竹也願為徳昭記之余謂夫竹冬
夏不變有貞介<md:KR4e0024_SBCK_009-19a>¶之節焉特立不撓有幽獨之操焉虚其
中抱道之器也直其外¶卓行之表也實有似乎君子故
君子好之非君子雖有竹不好¶也先生泊然無欲澹然
無所好而惟竹是好豈不以物非人而¶有同於人者歟
父母之所愛亦愛之善事親者也則徳昭之於¶竹宜何
<pb:KR4e0024_WYG_009-32a>
如其愛哉惟徳昭之心豈愛親之愛雖一物之微不敢¶
忽而因以及其大者乎亦欲推此以學其學而行其行
乎引詩¶書之澤藹鄉邦之譽而為蔣氏賢孝子弟宜矣
而豈多得哉吁¶善慶所鍾固無間於人物也然而物之
生豈可與人之生同日¶而語乎今蔣氏之圃猶有若斯
竹之美蔣氏之門宜其有若徳¶昭之賢人孰無子而先
生之子材獨克肖異乎人之子有由然¶矣因述為記欲
知一家之善者尚有所觀覽焉
<pb:KR4e0024_WYG_009-32b>
　　　竹林書舍記<md:KR4e0024_SBCK_009-19b>¶章貢二水合而東北流五百餘里至於廬陵又四十里
支為文¶江以去其水紋縈逥類文字故名文江文江之
東今温州府司¶獄王君子直故居在焉王氏世業儒其
居文江十一世矣居旁多¶美竹蒼然以萬計子直嘗面
竹構屋積書其中以誦以習而歐¶陽先生莘耘則其所
從受經者也語子直曰是宜名竹林書舍¶會朝廷徴用
明經之士郡長吏遂起子直詣京師時方重征¶商至者
<pb:KR4e0024_WYG_009-33a>
例授斯職而子直得峽州後以最擢今官子直涖永嘉¶
九年清彊之譽孚於上下亷介之徳形於造次又不以
仕之優¶而緩於學終日手不釋巻延致夀俊相與上下
講論永嘉諸君¶子與之遊者見余未嘗不稱其賢且以
其竹林書舍未有記屬¶為記之而子直亦屢以為請江
右士風之盛推廬陵為冠其人¶無貴賤無不讀書而文
江特盛十餘嵗童子於論孟詩書易諸<md:KR4e0024_SBCK_009-20a>¶經傳註皆能暗
誦余曩過其地而目擊之喟然歎其不可及於¶今乃恨
<pb:KR4e0024_WYG_009-33b>
維時未獲接識子直不得一造所謂竹林書舍求觀平
生¶未見書魯多君子則有足徴者矣請為子直賦淇澳
之首章雖¶然吾祖文忠公有云世之能寒燠又具氣燄
亦未有若雪霜風¶雨之切於肌膚者也而士鮮不以為
欣戚喪其所守自植物言¶之四時之變化大矣而竹獨
不顧於戲此竹之所以可貴歟夫¶竹一物之物耳而况
於人乎而况於士乎如使居常不能勵其操¶臨變不能
致其節得志不免於驕不得志不能不隕穫羣居而¶附
<pb:KR4e0024_WYG_009-34a>
麗特立而周章是皆愧於竹者也必若子直然後無愧
焉斯¶所謂惟其有之是以似之者矣抑聞廬陵先哲劉
公棠宋咸淳¶己巳進士以賈似道擅政國事日非棄官
歸隠青塘極為丞相¶信國文公敬重信國之持江西憲
節也禮於其廬大書水竹居<md:KR4e0024_SBCK_009-20b>¶扁其廬至今廬陵人士以
為鄉邦之美道其門者低徊瞻仰不¶能去子直與劉公
&KR0476;時不同出處固異介而有守則相似也鄉¶人士之過
竹林精舍有不低徊瞻仰哉有不低徊瞻仰哉
<pb:KR4e0024_WYG_009-34b>
　　　栖雲軒記¶
上人夲庵居千載巖之清脩寺一日過余請曰吾倦遊
而歸故¶山嘗治小軒以自休名之曰栖雲而未有記敢
謁之先生余戲¶之曰四大非有也五藴皆空也而况於
雲乎然則師將何栖且¶何以栖也無所栖而亦無可栖
者又何有於記乎夲庵曰視有¶以無則皆無視無以有
則皆有以真實視假合則莫匪真實以¶假合視真實則
莫匪假合是故謂幻為幻可也謂幻非幻可也¶無物不
<pb:KR4e0024_WYG_009-35a>
然獨雲乎哉吾固無所栖而無所不栖無可栖而無不¶
可栖者先生為吾記之亦可也雖然當有以相示遂辭
去越翼<md:KR4e0024_SBCK_009-21a>¶日遣兩僕夫畀余入山余亦欣然弗拒也比至
本庵延余入坐¶所謂栖雲軒具湯茗果粢醅酒勞苦乃
導余循山址升其巔而¶周覽焉日且入風自木末下寒
氣襲人毛髪皆竪乃相與返憇¶軒中歴談山中故實出
蹲䲭地爐中煨啖之室氣盡白以為夜¶鄉晨也啓牖視
之月欲墮未墮充斥布濩無非雲者蒸蒸乎其¶猶饙餾
<pb:KR4e0024_WYG_009-35b>
也奕奕乎其猶帷箔也爛乎若鎔銀之出冶也皜乎若¶
積雪之初霽也若張氍毹而逰溟漠也若𤣥黄未奠而
清濁未¶判也四面岡巒竹樹皆不見第聞猿鶴嘯呼聲
隠隠莽蒼間夲¶庵曰幻乎非乎相顧大笑余於是歎曰
一氣之屈申而雲其著者¶也可謂幻乎倐焉而合莫窺
其始忽焉而散莫究其終可不謂¶幻乎且晝未始有也
而暮夜之有也何來暮夜未始無也而旦¶晝之無也何
徃不謂之幻可乎則與夫功名富貴倐盛而倐衰<md:KR4e0024_SBCK_009-21b>¶而卒
<pb:KR4e0024_WYG_009-36a>
歸於共盡何以異乎而世之人莫不羡榮而慕華喜得
而¶悲失而勤一世以汲汲營營垂死而不知止也豈不
足慨乎余¶乃今然後知方外之士去喧就寂衣麤食淡
於凡世人之所慕¶羡者一切無所求雖其形骸亦外焉
未為無所見也然則夲庵¶之名軒厥意深矣雖欲無記
得乎軒在寺之法堂之後寺在巖¶之麓而麓支于長山
南瞰大溪西隣紫巖東扼三洞又東為龍¶回其北則靈
巖也左右有澗會於其前三洞餘波墮入澗中水¶與亂
<pb:KR4e0024_WYG_009-36b>
石鬬鏗鏜宛轉殆非世間金石聲莎草叢生倒被水面
始¶見謂是翠羽鳬毛蒼然絶可愛旁多松杉櫧檜其髙
攙天其大¶蔽午其䕃黯然其間禽鳥嚶鳴與澗聲相和
蓋寺據山之奥而¶軒又盡有寺之勝焉相傳為劉孝標
讀書故處其所著栖山詩¶寺之僧類能誦之云<md:KR4e0024_SBCK_009-22a>¶　　　耆山庵記¶
貴溪上清溪之隂有山曰南山南山之背西一小峰隆
然孤起¶曰耆山考其地脉則由藐孤而來忽伏如踞倐
<pb:KR4e0024_WYG_009-37a>
起如騖靡迤不¶絶亘十餘里乃奠為鹿湖琵琶諸峰而
兹山又支於琵琶溪水¶來自七閩若長虹蜿蜒走其下
即上清溪溪之北東為正一宫¶北為宜陽市北西為龍
虎福地又北西為二十四巖兹山對峙¶其南蓋由琵琶
俯視特其支阜由南山而仰視之但見其據乎¶要會而
獨擅其尊不知其為支阜也及至其處穹巒㳫嶂交揖¶
互拱圭擁簪盍層出疊見人以其若祖父中坐而子姓
之屬咸¶盛冠服撰杖屨而列侍也故名之曰耆山南山
<pb:KR4e0024_WYG_009-37b>
之有耆山猶泰¶山之有大人山云地勢&KR1509;絶長林古木
鬱乎相望傍多沃壤可¶以樹藝至於天朗氣清望見隣
郡之山若撫之雲林旴之麻姑<md:KR4e0024_SBCK_009-22b>¶森列可指無有碍障他
處皆莫能及非搏扶搖而凌倒景者烏¶足以居之哉嗣
四十三代天師張公顧而樂之爰以洪武巳未¶八月即
其地作草廬三間扁曰耆山庵因山以為名也而静得¶
軒在焉鶴松䕃其前松之下有鹿車墩墩之右有芝園
距真人¶府四里而近距先世墳塋二里而贏公謝遣謁
<pb:KR4e0024_WYG_009-38a>
請逢迎之煩而¶日於斯逍遥或淵黙以居或嘯咏以適
或焚香讀易或絃琴臨¶池或勘道書丹經大洞玉訣靈
寳等書閒則低徊延覽以寄其¶千載之思焉使來求為
之記伯衡惟龍虎之區越自漢天師闡¶道以來其人搜
占形勝不遺餘力琳宫璇舘錯峙櫛比耆山近¶在目睫
間顧至于公而庵斯建蓋天地閟藏以有待也不然晦¶
于千數百年之久而一旦以顯何哉公柄法祖庭道樞
内握徳¶符外形行峻而學廣靈仙飛化之變幻禁祝禳
<pb:KR4e0024_WYG_009-38b>
祈之靈異儒經<md:KR4e0024_SBCK_009-23a>¶釋典靡不該貫諸子百家多所涉獵其
緒餘見於文詞翰墨一¶時亦復鮮儷豈惟𤣥學之士之
宗之也猶山之於恒岱水之於¶江海而己天子禮貌焉
王公敬信焉縉紳歆慕焉郡縣¶仰望焉其春秋甚富而
其譽望甚隆凡厥耆俊風斯下矣君子¶謂山以耆名莫
詳始自何代其名實之孚則自公始焉地必以¶人而重
也尚矣此天地之有此山必如公者然後畀之也歟雖¶
然有道之士天地之正是乘六氣之辨是御與造物者
<pb:KR4e0024_WYG_009-39a>
游於無¶窮倐徃倐來無所囿而亦不能囿也是知公亦
致夫憫世拯俗¶之意而聊彌節養素於此云爾豈膏肓
泉石痼疾烟霞者可同¶日而語哉乃叙其名迹之粗而
詩以系之詩曰¶
耆山斗㧞蔚巃嵸下壓后土上摩空嶄然削出金夫容
坐據要¶會擅獨雄羣峰四面翼且宗何分髙卑與横縱
勢如諸孫拱一<md:KR4e0024_SBCK_009-23b>¶翁巨靈奠茲自太濛視猶至寶帝所悰
朝呵夕撝勞鬼工一旦¶軒豁露其蹤上帝有勅畀我公
<pb:KR4e0024_WYG_009-39b>
我公得之樂融融芟除薦莽木¶石攻作室簡樸膝僅容
不藻不繪不樹墉太宵黄文玉撿封衛¶以龍劍藏其中
山兮儼若增而崇岩花磵草生春紅香霧飄洒¶氣鬱葱
公斯宴處百神從抱一不二道自雍盛徳生色純粹沖¶
叱為雷霆嘘為虹曰雨即雨風即風手斡元化天無功
疵癘不¶作年糓豐延康浩刼歴數通聖人撫世公際逢
駢蕃寵¶錫來九重王侯卿相罔不恭令聞令望何卬顒
星冠之徒¶暨掖縫趨風固宜若聚峰僉言廣成宅崆峒
<pb:KR4e0024_WYG_009-40a>
千一百嵗顔如童¶眷此奥區崆峒同大藥羅生夥於蓬
石有髓兮鹿有茸有泉盎¶若甘露濃服食灌潄虚以充
願公樂胥春復冬鶴𥮅天地相始¶終為國薦釐萬福鴻
肖翹蝡動鈞被蒙史官作詩昭無窮我<md:KR4e0024_SBCK_009-24a>¶公何必非喬松
茲山何必非華嵩¶
　
　
　
<pb:KR4e0024_WYG_009-40b>
　
　
　
　
　
　
　
　蘇平仲文集巻九


<pb:KR4e0024_WYG_010-1a>
欽定四庫全書巻
　蘇平仲文集卷十　<md:KR4e0024_SBCK_009-24b>¶　<md:KR4e0024_SBCK_010-1a>¶　　明　蘇伯衡　撰
　¶　題跋
　　　跋陳彦弼誥¶
興國軍推官前知饒州安仁縣事陳公彦弼擬淮南節
度推官¶知亳州錄事參軍以元祐三年五月卄六日署
行至六月三日¶其勑始下時宣仁聖烈太皇太后同處
分軍國事凡厥登用皆¶天下之賢才勑後署名彬彬可
<pb:KR4e0024_WYG_010-1b>
徵也守中書侍郎吕大防守尚¶書左僕射兼門下侍郎
同知樞宻院事范純仁守尚書右僕射¶兼中書侍郎尚
書右丞王存守尚書左丞御史中丞胡宗愈守¶尚書右
丞觀文殿學士孫固守門下侍郎給事中兼侍講傅堯¶
俞守吏部侍郎皆在四月四日前此甫五十有二日耳
而吕公¶著以尚書左僕射拜司空同平章軍國事劉摯
以尚書左丞拜<md:KR4e0024_SBCK_010-1b>¶中書侍郎孫覺以右司諫拜御史中丞
蓋同日我先文忠公時¶為學士在翰林是夕召入見於
<pb:KR4e0024_WYG_010-2a>
内東門小殿簾中出除目行詞¶既奉㫖太皇太后問公
所以擢用之故語公以神宗奬待之意¶甚悉公哭失聲
太皇太后及上左右皆泣下巳而命坐賜茶復¶勉公盡
心事上以報先帝知遇公拜而出遂撤金蓮燭送歸院¶
即行司空左右僕射詞世傳一揮三制是也餘詞則劉
攽曽肇¶等行吕司空以下皆再三表辭不允賜詔各一
口宣各二斷來章¶批答各三皆公行於是諸公乃就職
獨傅侍郎以舊疾未平未¶上後復申辭免之情仍有詔
<pb:KR4e0024_WYG_010-2b>
不允亦公行則五月二十三日也¶今其名下前小書未
到而後不書豈非被詔之後五六月之交¶遂就職歟元
年春司馬光拜左僕射自以歴事未久乞用文彦¶博為
侍中行左僕射而守右僕射佐之用其言依舊以師相
起<md:KR4e0024_SBCK_010-2a>¶彦博不煩以事而侍中虚至今故書闕也頌者姓蘇
氏延慶¶者姓蔡氏萊公以龍圖閣直學士兼工部侍郎
在二年之夏蘇¶公由刑部尚書進吏部尚書在二年之
冬顧臨遷給事中與我¶先文定公遷户部侍郎實並命
<pb:KR4e0024_WYG_010-3a>
二年十一月二十六日也宇文¶員外郎紹節之叔祖嘗
言州縣不依數令放免積欠者黄左司¶即庭堅之叔父
嘗體勘蜀茶者周考功蘇都事皆名士云觀此¶蓋可想
見一時人物之盛森列於二聖之左右前後雅所謂濟¶
濟多士殆不是過矣哲宗臨御十有五年而莫盛於元
祐之際¶不歸之君子在内之功抑豈可哉然則此卷豈
但足以係孝子¶慈孫無窮之思而已¶
　　　跋宗忠簡公誥
<pb:KR4e0024_WYG_010-3b>
右故宋宗忠簡公復官誥謹按公元祐六年年三十六
進士及<md:KR4e0024_SBCK_010-2b>¶第調館陶尉歴龍游膠水趙城令政和二年改
官知掖縣差通¶判登州道士髙延昭恃勢犯法公窮治
之不少假延昭至京師¶因林靈素訴公改建神霄宫不
當公既乞祠而歸猶坐削奪羈¶置鎮江實宣和元年以
四年郊恩叙復就差監鎮江酒官此則¶當時所被誥也
六年除通判巴州事靖康二年御史中丞趙過¶庭等薦
公可臺職召赴闕假宗正少卿充和議使公奏名不正
<pb:KR4e0024_WYG_010-4a>
改計議使議者以公剛方難合必不屈徒死無益乃不
遣行㑹¶選易河朔帥守擢公直秘閣知磁州加河北義
兵都總管就遷¶秘閣脩撰髙宗以親王奉使過磁公力
止之朝廷即授以天下¶兵馬大元帥公為副元帥暨髙
宗即位南京命公以龍圖閣直¶學士知襄陽府俄徙知
青州又用尚書左僕射李綱薦徙知開¶封府遂以延康
殿學士為京城留守兼開封尹陞資政殿學士<md:KR4e0024_SBCK_010-3a>¶建炎二
年秋薨于汴有詔除公門下侍郎御營副使依舊留守
<pb:KR4e0024_WYG_010-4b>
而遽以訃聞詔贈觀文殿學士諡忠簡公先是公上休
致之請¶特授朝散大夫後恤典行累進其階由通議大
夫至開府儀同¶三司詩不云乎無競維烈若公者非所
謂命世之大材歟方公¶盛年置之散地且踰三朝以忤
一道士得幸用事者坐廢四年¶及河北事勢危急始舉
磁以授之公年己六十八矣其受任居¶守也二帝北狩
髙宗南巡於斯之時岌岌乎真如以一縷之線¶引千鈞
之石臨萬仭之淵尚賴公雖老而奮然自必身任恢復
<pb:KR4e0024_WYG_010-5a>
之事夫何規模甫定功業埀成而時宰忌之遇事輒從
中沮之¶公不勝憂憤疽發於背而死及之茲非有志之
士所為太息流¶涕者耶公既薨而宋竟失中原矣豈人
之無祿而天不憗遺也¶將未欲混一而遽奪之也於戱
喪亂之來必生弭亂之材以擬<md:KR4e0024_SBCK_010-3b>¶其後公材略不世出天
固生之徽宗固不用之髙宗雖用之又¶不免以小人間
之是則公之吞志以沒宋之偏安於一隅者豈¶天運哉
抑亦有人事焉覽是誥者未可直以為足見一代故事
<pb:KR4e0024_WYG_010-5b>
也¶此誥行於宣和四年壬寅後二百八十二年為今洪
武六年癸¶丑公七世孫經重加裝池且請其表兄蘇伯
衡識公削奪之由¶并官伐之槩以便觀者而伯衡輒以
所素慨者係之實是嵗之¶十月二十日也¶
　　　跋王魯公除少保誥¶
淳熙丁未五月公乞退除特進觀文殿學士判衢州奉
魏國太¶夫人歸里亟求間便養秋乃提舉臨安府洞霄
宫明年二月光¶宗受禪改元紹熙下詔諮訪初政公疏
<pb:KR4e0024_WYG_010-6a>
六事及禹所以繼舜者¶以對有㫖拜開府儀同三司鎮
潼軍節度使適丁魏國憂乃議<md:KR4e0024_SBCK_010-4a>¶服闋降制而公以執䘮
哀毁成疾尋上休致之請於是有少保¶之除命以五月
二十三日下至八月十二日公竟薨矣則致仕¶乃在丁
憂之後未除少保之前行狀謂休致之請少保之除皆¶
在薨之月者非也遺表聞輟朝二日贈少師則乞退之
初未嘗¶致仕恤典之行始贈少師或者謂罷相日以觀
文殿學士少師¶致仕者亦非也尚賴此誥之存足以訂
<pb:KR4e0024_WYG_010-6b>
其偽云公自熙寧甲午¶至辛丑八年之間徧歴政地遂
以辛丑九月拜右揆壬寅九月¶進左揆距丁未夏首尾
又八年乃罷先是癸卯冬以魏國年將¶八十辭位不允
乙巳三月又以星變辭章四上不允九月以喪¶長子又
辭面慰留丙午夏以旱又辭仍不允秋以魏國年彌髙¶
又辭㑹髙宗升遐孝宗諒隂充撰諡號册文官充上册
寳禮儀¶使開議事堂佐皇太子參決庻政不敢求去至
是髙廟祔禮畢<md:KR4e0024_SBCK_010-4b>¶乃力申前請而去由是觀之公去志未
<pb:KR4e0024_WYG_010-7a>
嘗一日忘也而其得君¶之專行乎國政之久亦惟道合
而已矣夫豈持祿保位若公孫¶𢎞張禹孔光之流哉是
亦後學所當知也故併著之¶
　　　跋朱漢上先生贈父誥¶
金華朱元良出其先世所被誥命以示伯衡蓋以漢上
先生拜¶翰林學士而加贈其父者也伯衡頗記先生初
以胡安國薦髙¶宗召為司勲員外郎稱疾不至紹興甲
寅趙忠簡公參大政言¶先生宜侍講讀召拜祠部員外
<pb:KR4e0024_WYG_010-7b>
郎兼川陜荆襄都督府詳議官¶而都督則忠簡也先生
因言屯田荆襄之利髙宗善之遷秘書¶少監兼侍經筵
未幾改起居郎轉中書舍人兼贊善堂翊善㑹¶郭千里
除將作丞先生言其侵奪民田嘗經按治千里新命既¶
寢而先生遂除給事中兼直學士院俄拜翰林學士而
學士之<md:KR4e0024_SBCK_010-5a>¶除實丙寅之五月十日此推恩之命以六月四
日下相去蓋二¶十有四日云竊惟紹興三十年間惟忠
簡與張忠獻公並相之¶日為盛二公皆帶都督諸路軍
<pb:KR4e0024_WYG_010-8a>
馬忠獻出視師江上忠簡居中¶總庶政然邪正雜揉孫
近之徒盤結其間終不能去忠獻所行¶有關三省樞府
者參政沈與求樞宻孟庾皆不能平相繼罷去¶遂拜折
彥復權簽書樞宻院事推參知政事今觀誥中所署姓¶
名可概見矣而司封員外郎諱符者則伯衡八世從叔
祖官至¶敷文閣直學士去之二百六十五年而先生之
後人猶能寳藏¶惟謹豈非君子之澤哉¶
　　　題鄭宣撫墓誌銘
<pb:KR4e0024_WYG_010-8b>
伯衡竊聞公宣撫川陜節制諸將嚴甚呉璘而下每入
謁必先¶庭參然後入就坐一日璘除少保來謝語主閽
吏欲講鈞敵之<md:KR4e0024_SBCK_010-5b>¶禮吏以白公公厲聲曰少保官雖髙猶
都統制耳倘變常禮是¶廢軍容少保若欲反則可取吾
頭去庭參之禮不可廢也璘惶¶恐聽命時諸將咸陽憚
而隂忌之始見公擢自溫州通判不數¶年登禁近以資
政殿大學士帥蜀意公秦檜之黨也雖忌而莫¶敢出聲
後見公遇事輒與檜抗知非其黨也乃譛之檜言其有
<pb:KR4e0024_WYG_010-9a>
跋扈狀檜入其言謀於王㬇㬇以為不若選一宗室有
風力者¶徃制之因薦趙徳夫於是創四川總制財賦以
命徳夫徳夫至¶坤維辟鼂公武幹辦公事且屬其物色
公隂事公武起久廢又¶引公所逐使臣魏彦忠者相與
盡力擠之遂興大獄而公竟謫¶封州以沒於戱正人之
不能獨立從古則然豈獨公乎且公帥¶蜀八年欲加之
罪何患無詞而況諸將忌之於外宰相銜之於¶内迎合
狙伺於前後左右者又其仇人此固司馬溫公所謂猶<md:KR4e0024_SBCK_010-6a>¶
<pb:KR4e0024_WYG_010-9b>
一黄葉之在風中也雖欲無危其可得乎偶觀墓誌文
輒疏所¶傳聞於後以補其略亦以見羣枉害正其勢蛇
蟠蟻結牢不可¶破如此可畏也¶
　　　跋杜愚齋先生奏藳并誥後¶
伯衡聞丁大全得志時以丞相董槐言其奸邪至上章
劾之未¶報下自發府兵迫逐槐太學生陳宜中劉黻黄
鏞林則祖曽唯¶上書言丞相槐秉政未朞月而為奸邪
所中傷大全怒宜中等¶攻已奏削其籍又有蕭規者論
<pb:KR4e0024_WYG_010-10a>
大全黔面貶嶺南賈似道得志¶時朝士少不附已輒陷
之死地而流放者相隨屬也京學生葉¶李因星變率同
舎生唐棣等八十三人扣閽言似道專權誤國¶似道知
奏藁出於李令京尹劉良貴捕寘於獄坐以僣用金飾¶
齋扁竄漳州由此觀之方二人者檀柄立威言之者未
有不逢<md:KR4e0024_SBCK_010-6b>¶其怒而罹禍者也先生在右庠前論大全後論
似道略無顧忌¶真豪傑士哉況先生之論似道也正以
星變固與李同時不知¶何獨不逢其怒而罹禍耶藉令
<pb:KR4e0024_WYG_010-10b>
史失於書人無得而傳焉觀先¶生除武岡軍新寧縣簿
尉時所被誥命實咸淳己巳則度宗嗣¶位之二年也後
七年徳祐乙亥似道始以喪師謫漳州尤可見¶似道據
相位時先生未嘗罹禍豈非幸歟然到於今士大夫知¶
有宜中規李而不知有先生得不以宜中規李竄逐故
其事白¶於天下先生不竄逐故其事不白於天下歟是
則幸者乃所謂¶不幸而不幸者乃所謂幸也已先生之
志固不在事之傳不傳¶人之知不知蓋風聲義概之或
<pb:KR4e0024_WYG_010-11a>
泯則後先生而生者將何所觀¶感而興起哉當理宗度
宗時國祚微矣丁賈之奸邪非不能為¶莽操也其所以
不敢睥睨宋鼎者夫亦一時豪傑之士能言肯<md:KR4e0024_SBCK_010-7a>¶言敢言
有以破其機而挫其鋒也則先生之言雖不得行其事¶
豈可不白之天下使後先生而生者有所竦動耶尚賴
此書晚¶出若伯衡得聞其風則此書之存真如寳龜之
遺足増志士之¶氣豈特足為杜氏之重是以表而出之
於戯豈為先生計哉
<pb:KR4e0024_WYG_010-11b>
　　　跋譚待郎傳¶
國子祭酒許先生讀宋史得禮部侍郎贈端明殿學士
譚公世¶績傳録以歸其七世孫濟以備其家乗之缺濟
裝池以示伯衡¶於戱公以忠義為質特立當世沮之誘
之不撓不隨之死以之¶何其偉與伯衡之生也後公數
百年讀公之傳跡公之遺事想¶見公於數百年之上而
恨不得為之執御焉幸公之後有若濟¶者且辱與之游
而獲見其所為家乘公生細三府君府君生湘¶潭縣丞
<pb:KR4e0024_WYG_010-12a>
縣丞生相谿居士居士生萬十一府君安榮安榮生寳
一<md:KR4e0024_SBCK_010-7b>¶府君應辰五世惟縣丞稍出仕餘皆隠徳不耀以孝
友力行于¶家庭以仁厚推重于鄉里有質行君子之風
視漢萬石君家蓋¶無愧焉濟則應辰之子也際今興運
服勤戎行四方從征綽¶有成績方以忠顯校尉為管軍
鎮撫戍金華駸駸顯融矣夫公¶事徽宗列官侍從埀二
十年然身不容於時位不滿其徳同時¶沮抑公若蔡京
何&KR1388;輩窮極富貴志滿而意得以公視之不翅¶天之與
<pb:KR4e0024_WYG_010-12b>
淵也今其𦙍胄存者其幾何哉而譚氏之後方興而未¶
艾也先文忠公嘗云善惡之報至其子孫而後定又云
君子之¶澤豈獨五世而已蓋得其人則可至於百傳真
知言哉歎念之¶餘輒識卷末惟爾後人尚益思迓續焉¶
　　　書徐文清公家傳後¶
考亭朱子之學大行於婺由公與文定何公始文定承
再傳之<md:KR4e0024_SBCK_010-8a>¶緒於文節黄公而公則親承指授於朱子者也
文定後傳文憲¶王公文憲傳文安金公文安傳文懿許
<pb:KR4e0024_WYG_010-13a>
公而其學人到於今傳¶焉徐公游最久而盡傳公之學
者曰通齋隠君葉由庚公既沒¶隠君與文定文憲皆以
道學為東南之望及隠君沒而其學遂¶莫之傳近時閭
巷後生於公師友之淵源猶昧昧不知而況知¶講其學
乎然則人之崇尚文定之學者不過風承響接以世所¶
共傳為信耳豈復卓然有見而灼然有知乎不然公與
文定雖¶各名家而其所學則惟一道況隠君論辯周子
太極圖與論語¶屬詞聫事集文定文憲皆深服其言則
<pb:KR4e0024_WYG_010-13b>
亦烏可弗講其學也歟¶宋渡江以來婺之先達清脩直
亮貴而能貧惟公及中書舎人¶潘公而公之學術尤粹
且正是誠何可及哉去之百餘年而無¶稱焉尚得謂之
有尊徳樂道之心哉公之六世諸孫陵以此傳<md:KR4e0024_SBCK_010-8b>¶見屬繕
寫景仰之餘而感慨係之矣¶
　　　書賢良王公遺書後¶
伯衡年十二三側聞鄉之達尊言宋時永嘉人物之盛
道術之¶懿固莫加於淳乾之際尚論其所由來實出皇
<pb:KR4e0024_WYG_010-14a>
祐賢良王公景¶山且盛稱公學術議論文章卓然過人
伯衡私念公之在宋仕¶不登於朝化不行於國而數百
載之下言濬斯道之源者屬之¶公焉必有大過人者矣
自是㑹永嘉學士大夫輒從問公遺書¶皆以為髙文大
册散落無存間存一二亦不多見伯衡未嘗不¶歎惋久
之茲過永嘉辱友公九世孫淵始得見其家藏儒志編¶
若干首劉屯田戴惟嶽二墓文觀是書雖不能盡知公
因文以¶求義因迹以求用亦足得其緒餘已於戱慶歴
<pb:KR4e0024_WYG_010-14b>
之前固有斯人¶乎鄉達尊豈我欺哉使假之以年究極
髙妙得志當時則其道<md:KR4e0024_SBCK_010-9a>¶不既昌大矣乎談者安得謂六
經羣聖人之道至濓溪横渠明¶道伊川諸子出而後復
明又安得謂五代文詞之習至歐陽永¶叔尹師魯梅聖
俞蘇子美諸公作而後丕變也惜乎公年三十¶有一而
遽瘁庸非天乎雖然楊子雲有言存則人亡則書而近¶
世胡汲仲又廣之曰千古聖賢之道由斯人而知之後
乎千古¶亦將由斯文而知今之道夫上下千古其人不
<pb:KR4e0024_WYG_010-15a>
相及矣必於其¶書而知其道焉則公之遺書何可以不
傳也淵圖重刻以嘉惠¶來學不亦宜乎抑豈不以學術
之在一家一邦不若公之天下¶也歟此君子之用心也
伯衡既幸得見少償素願又重淵克承¶家學無愧為人
後忘其寡陋識於篇末而翹翹望焉¶
　　　跋四英圖¶
異時余聞劉正奉者欲於燕都嶽帝祠塑侍臣像久不
肯下手<md:KR4e0024_SBCK_010-9b>¶一日觀魏鄭公像秘閣曰吾得之矣亟走入祠
<pb:KR4e0024_WYG_010-15b>
為之不日而成¶觀者駭歎竊意鄭公之貌必有異於人
者及備官國學則前代¶之物器圖籍書畫皆上於朝廷
而鄭公之像在焉幸獲見之相¶傳以為閻相筆儼然弁
冕紳韠之容憂深而思逺稱其所謂社¶稷臣者此卷鄭
公像正類曩所見者其為名筆無疑閻相前後¶被㫖所
作畫皆載唐書藝術志此圖雖不載然陳秀公在元¶豐
中定為閻相所畵太宗所命宋之去唐未逺也要必有
所據¶矣宣和内府藏閻相畫三十有二亦無此圗豈藏
<pb:KR4e0024_WYG_010-16a>
秀公家不經¶一覽畫譜亦莫得而記耶且貞觀所錄功
臣五十三人圖形凌¶煙二十四人而止爾至配食太宗
廟廷則梁鄭屈突通髙士亷¶四人而止爾不獨如晦雖
無忌亦不從與享當時去取固自有¶意也此圖果出太
宗所命又豈偶然去今已五百餘年矣畫猶<md:KR4e0024_SBCK_010-10a>¶不能必其
主名況欲意斷其故難矣哉雖然漢髙祖用羣才以¶成
帝業㧞乎其萃者三傑而已太宗之臣多文武之材尚
論人¶英亦惟此四人是或一道也夫四臣者功業名聲
<pb:KR4e0024_WYG_010-16b>
有足動人者¶矣而其狀貌則不足以動人三世名卿身
不勝衣一代宗臣貌¶如婦女古之可以大受者類如此
士誠不易相哉奈何欲得天¶下士而以貌取人也獨不
此之鑒夫噫¶
　　　䟦先文忠公墨蹟¶
右先文忠公手帖一通乃荅滕達道者今見尺牘第二
巻按公¶元豐二年春由彭城移知呉興其秋李定等言
公訕謗朝政以¶八月十八日赴臺獄十二月二十四日
<pb:KR4e0024_WYG_010-17a>
責授尚書水部貟外郎¶黄州團練副使本州安置明年
二月一日到黄帖中言二年不¶知出此則遣帖時當在
五年春矣時達道以妻黨有犯法至大<md:KR4e0024_SBCK_010-10b>¶不道者小人出
力擠之落南都留守翰林侍講學士知池州徙¶蔡州未
行改安州既罷入朝未對而左右不說者又中以飛語¶
復貶筠州所謂知前事尚不已意者指此也初達道倅
湖州杭¶守孫元䂓一見亟謂其後當為賢將授以治劇
安邊之䇿後為¶御史中丞充舘伴契丹使深為其使楊
<pb:KR4e0024_WYG_010-17b>
興公所愛敬及安撫河¶朔太原方畧威名人言可亞其
父舅范希文蓋素究心西事者¶也四年十二月二十日
公謁王文甫坐上得陳季常書報种諤¶殺西夏六萬餘
人獲馬六十疋喜忭嘗賦詩故語次復問其詳¶爾又按
難測之測從水舊見楊大發侍郎家刻本固從水而此¶
從心則一時筆誤云¶
　　　書清宴閣讌記後¶
洪武庚戌秋髙麗國王遣其陪臣刑部侍郎金柱來朝
<pb:KR4e0024_WYG_010-18a>
獻柱<md:KR4e0024_SBCK_010-11a>¶頗知文墨折節從朝之名公遊間出此記以相示
自言其八世¶祖緣所作也以其時考之實宋重和之七
年時淵聖在御日久¶狃於宴安荒於盤樂嘗讌宰輔蔡
京王黼等於宣和殿而京作¶曲宴記流傳四方以為盛
美是以髙麗聞而慕之清晏有讌而¶緣為之記也則知
上行下效其㨗如此況中國之為君臣者以¶道徳仁義
化成天下表儀萬方則遐方之觀感慕效又當何如¶哉
且蠻夷僻陋之邦而其文學侍從之臣紀事陳義之善
<pb:KR4e0024_WYG_010-18b>
有若¶緣者代之詞臣蓋不能無愧焉而有宋文治之懿
作養之盛人¶材之衆言語之工無内外逺近之間於此
亦可以見矣是以錄之¶
　　　書靈洞栖真院題名後¶
乾道己丑九月二十三日范公元卿與韓公無咎吕公
伯恭曾¶公正中及韓公之子淲遊蘭溪靈洞次栖真院
題名院之户間<md:KR4e0024_SBCK_010-11b>¶後二十四年紹熈壬子正月十九日范
公之弟元俞元臣亦來¶遊復題名其傍自乾道五年己
<pb:KR4e0024_WYG_010-19a>
丑至今洪武五年壬子凡二百¶有七年而伯衡來拜八
世祖少傅公墓下歴覽久之蓋伯衡童¶子時侍家君省
墓從傍竊觀己知景仰而私識之矣去之三十¶五年乃
再至童子時所見題識雖具在而粉墨之剥落則十五¶
六矣於戲金石猶有時而銷泐況屋壁乎況塗棧乎後
三四十¶年幸而再至安能必其不遂至於磨滅也夫金
華道術之懿本¶於吕公其言論所及猶將起敬而況其
氏名之所在韓范諸公皆¶當世賢者學行有過於人字
<pb:KR4e0024_WYG_010-19b>
書之工近世亦莫及而視其日就¶磨滅曾不動心豈尊
徳樂道之謂哉因顧瞻徘徊不能去會院¶之僧徳順言
業巳礱石欲勒寘廡下且謁宋内翰記之矣於是¶亟摹
授之上石且少助焉不惟使來者有所聞知亦永永為
山<md:KR4e0024_SBCK_010-12a>¶中之賁云又我少傅公先娶孔氏追贈衛國夫人實
武仲之女¶於正中為中表而無咎之姑實歸我七世祖
少保公封福國夫¶人自吕公之夫人視之蓋祖姑也故
諸君子同為栖真之行修¶薦奠之禮非直為游觀也時
<pb:KR4e0024_WYG_010-20a>
我六世祖以知韶州居少保公憂¶以故不同行今家藏
無咎當時徃來尺牘具可考而宋内翰記¶中偶不之及
是用併著之¶
　　　䟦黄侍講送鄭仲舒序¶
右侍講黄公送鄭仲舒還朝序前夲乃公門人今翰林
應奉傅¶藻所錄公親改定凡二十八字後本則公之親
筆與錄本多不¶同盖初草也伯衡前九年觀於南京仲
舒至自北平兵革之餘¶以僅存為幸今再觀於麟溪之
<pb:KR4e0024_WYG_010-20b>
上則&KR0724;潢成巻矣竊聞公平生¶為文故處輙塗以濃墨
既脫藳即以齒練之糜爛乃已已必投<md:KR4e0024_SBCK_010-12b>¶諸水雖子姪弗
使見之今顧於仲舒面加改定且併初草遺之¶此其相
知之深相與之無間為何如則其期望之逺且大尚何¶
怪哉公為此文時年已七十有七孟子所謂達尊蓋兼
之矣而¶不自滿假臨文詳審作字端謹詩曰雖無老成
人尚有典刑其¶斯之謂歟初學小子衒耀材能稠廣之
中肆筆疾書略不檢㸃¶亦可少愧哉仲舒宦成名立足
<pb:KR4e0024_WYG_010-21a>
以當公之厚望君子類能言之¶伯衡獨表此以為世法
戒且以自警云¶
　　　䟦張承㫖贈朱季誠𨽻古歌¶
𨽻書盛於東漢其金石諸刻之存者見於歐陽修之集
古錄趙¶明誠之金石錄洪适之𨽻釋𨽻續又有婁機者
亦宋儒也具列¶世所存漢碑為漢𨽻字源於是𨽻學彬
彬可考已然非嗜古之¶士誰暇究心於其間哉近時深
於𨽻學而以善𨽻鳴者有番昜<md:KR4e0024_SBCK_010-13a>¶歐陽復龍虎山道士方
<pb:KR4e0024_WYG_010-21b>
從義臨川宋季子季子嘗重校字源又¶作漢𨽻綱領别
撰辨訛字類與兩漢字統以附字源之後此三¶人者之
書余皆見之仙居朱季誠所作𨽻書余雖未之見觀張¶
翥推許之意溢於歌詞之表季誠蓋亦嗜古而工𨽻學
者矣唐¶李潮善八分其書世不多見而至今猶信其善
書者徒以杜甫¶之詩也然則季誠將亦由翥而名世乎
將亦由翥而名世乎¶
　　　䟦陳子上書
<pb:KR4e0024_WYG_010-22a>
於戲重其身愛其妻子不能忘其墳墓去其鄉里人之
情也而¶至違鄉里捐墳墓棄妻子而置身於艱險之地
則以所重者甚¶於身所愛者甚於妻子所不可忘者甚
於墳墓所不可去者甚¶於鄉里也身非不重也而有重
於身者焉妻子非不愛也而有¶愛於妻子者焉墳墓非
能忘也而有不可忘於墳墓者焉鄉里<md:KR4e0024_SBCK_010-13b>¶非能去也而有
不可去於鄉里者焉夫安得不舍彼而取此哉¶然非識
輕重之人亦烏乎能之吾讀陳子上貽謝復元書未嘗
<pb:KR4e0024_WYG_010-22b>
不嘆其於輕重也明於取舍也審而又悲其適丁斯時
也使子¶上不丁乎斯時則固重其所重愛其所愛不忘
其所不能忘不¶去其所不可去若尋常矣於戲子上何
其不幸也耶子上余友¶也同薦於鄉同試於禮部後一
再見于四明而遂永訣矣曩在¶京師從揭兵部伯防得
其所著子上埋銘讀之而髙其行而偉¶其志今讀此二
書愈益信其行之髙其志之偉雖去之二十年¶餘而生
氣猶凛凛焉於戲子上真賢乎哉錢用壬傅子敬趙時
<pb:KR4e0024_WYG_010-23a>
泰唐元嘉皆子上同年進士也彼惟重所重而不重其
所不可¶不重愛所愛而不愛其所不可不愛不忘所不
能忘而忘其所¶不可忘不去所不能去而去所不可去
卒之身首異處妻子戮<md:KR4e0024_SBCK_010-14a>¶辱墳墓無主而為鄉里羞然則
子上之不幸固未若彼四人之¶不幸也子上雖客死山
東然喪葬以禮墳墓妻子皆無恙而鄉¶里與有榮耀然
則子上豈真不幸也耶甚矣輕重之當明而取¶舍之當
審也雖然向微復元子上安能決去而其墳墓妻子亦
<pb:KR4e0024_WYG_010-23b>
安能保全是故子上之遂其去志而墳墓妻子之獲保
無他虞¶者以復元能委曲調䕶之也於戲復元真子上
友哉復元亦賢¶矣哉¶
　　　書張孟兼字說後¶
隂陽分而為五行五行分而為十幹十二支譬則卉木
自根而¶幹自幹以達於枝而葉敷焉其實一本而已是
故十幹十二支¶即五行也五行即隂陽也而隂陽又未
嘗判若兩物也聞人光¶生字張君以兼豈曰其生以戊
<pb:KR4e0024_WYG_010-24a>
寅而其嵗為丁丑兼二年而云<md:KR4e0024_SBCK_010-14b>¶乎亦以戊為剛丁為柔
而欲張君兼之以成其徳乎易曰一隂¶一陽之謂道是
天地之育物必資隂陽之兼施也書曰髙明柔¶克沈潛
剛克是聖人之馭世必資剛柔之兼用也而況於學者¶
乎美矣哉先生之命字也張君能不吐剛不茹柔則張
君其克¶承師訓矣於乎念之哉¶
　　　書歸嬰說後¶
養生全真之術老子道徳之書其說存焉其義備矣為
<pb:KR4e0024_WYG_010-24b>
歸嬰者¶於是取之足矣而顧有望於余言者何隂陽之
交五行之運存¶乎人者未易言也無亦觀於物而己矣
物之近似者莫鷄莫蜩¶莫龜若也鷄之伏也蜩之蛻也
龜之息也無視無聽不飲不食¶而形神以完其與嬰兒
者何異焉嬰兒之在母也呼吸隨母口¶鼻皆閉而精魄
以全其與至人者何異焉至人者神止氣定絶<md:KR4e0024_SBCK_010-15a>¶粒却味
乘天地之正御六氣之辨以百嵗為一息而游於無窮¶
庸詎知其非嬰兒乎豈惟嬰兒其龜乎其蜩乎其雞乎
<pb:KR4e0024_WYG_010-25a>
由雞之¶伏蜩之蛻龜之息而求其有不歸於嬰兒者乎
審歸於嬰兒烏¶乎徃而不為至人哉是數者闗鍵槖籥
不可窺見也機紐本根¶不可名狀也恍惚杳冥不可搏
執也余何以言之太上養性其¶次養氣其次養形是則
余與子之所同也子亦知得其養則長¶失其養則消乎
與其養嬰兒而不消未若養赤子之心而不失¶也凡有
物不歸於盡者曾亦有之乎故雖天地之大也猶有時¶
而壊而況於人乎羣於萬物恃形以立何所逃於天地
<pb:KR4e0024_WYG_010-25b>
之間哉¶子幸無内養之是務而養其大體焉則所謂先
於天地而不為¶久長於上古而不為老者不能外矣奚
事乎歸嬰哉余雖以孱¶弱無似之軀從事呫嗶間窮日
夜之力而不知止神疲精鑠日<md:KR4e0024_SBCK_010-15b>¶朘月削猶願與子從事
於斯毋曰吾方顛倒五行無廢吾事¶
　　　書徐進善三命辯後¶
以五十一萬八千四百之四柱包括天下古今生人之
命蓋昉¶於虛中夫造化之妙其變莫測雖聖人有所不
<pb:KR4e0024_WYG_010-26a>
能知而欲以有¶限之數推無窮之命誠哉難乎矣雖然
天地之寒暑日月之晦¶明混淪磅礴於三十八萬四千
里之外而歴家測候以三尺之¶箭五斗之瓶而不能逃
此與人之生於兩間十二紀萬有一千¶七百八十載之
内徃者過來者續而星翁包括之以五十一萬¶八千四
百之四柱而不能外則何以異殆亦未可遽以二者多¶
寡之懸絶而詆之也其四柱同其賢愚異者有之其四
柱同其¶貴賤異者有之其四柱同其脩短異者有之其
<pb:KR4e0024_WYG_010-26b>
四柱同其休咎¶異者有之存乎世運焉爾存乎地域焉
爾存乎氣候焉爾存乎<md:KR4e0024_SBCK_010-16a>¶稟賦焉爾否泰理亂升降消長
此之謂世運五方九州山川限¶隔此之謂地域一時離
為八刻一刻離為初中末此之謂氣候¶受形之初胎氣
所鍾此之謂稟賦稟賦有厚薄氣候有早晚地¶域有南
北世運有盛衰明盛衰之機别南北之辯審早晚之節¶
權厚薄之等以斷賢愚貴賤脩短休咎之故此談命者
之所以¶徴也豈惟四柱哉豈惟四柱哉原性讀書而邃
<pb:KR4e0024_WYG_010-27a>
於方技進善之¶論如彼余之說如此原性其亦能折衷
之也夫¶
　　　題勤有堂巻¶
余家故多藏書而余年少時不知讀即讀鹵莽滅裂有
不免焉¶玩日愒時不自知年運之徂而學之不盈素望
也比列官成均¶從先生長者討論古今文義漫不省出
何書作何說諸生間有¶質問窘於遺忘口欲言若或箝
之假令記一二亦不能成誦然<md:KR4e0024_SBCK_010-16b>¶後愧而悔悔而嘆曰先
<pb:KR4e0024_WYG_010-27b>
文忠公嘗言恱耳目而適用用之不弊¶取之不竭賢不
肖之所得各隨其材仁智之所見各隨其分而¶無不獲
者惟書而已書之所存道之所存也其可以不讀乎而¶
吾之讀書也乃不能若古人之囊螢映雪刺股焚膏今
於其詞¶且不能習熟尚何淑吾身措諸事業之望哉因
思四明程時叔¶先生有讀書排年法方欲發羣書取其
法端居而讀之玩味¶其英華究極其根柢則職守又從
而奪焉不勤之失一至於此¶欲誰咎哉欲誰咎哉王君
<pb:KR4e0024_WYG_010-28a>
舉直名其藏書之堂曰勤有徴言於¶余余不暇勦取他
說而特識余之失使君之子孫用以為戒及¶時自奮勇
於求索毋坐余之愧而悔悔而歎則君之藏書庻㡬¶不
失望焉¶
　　　羣書百考䟦尾<md:KR4e0024_SBCK_010-17a>¶余自兒童時從長者遊竊聞其道宋乾淳間義烏有杏
溪先生¶於天文地理明堂封建井田兵制律歴之類靡
不窮究根穴訂¶其譌謬資取博而參考精事為一圖累
<pb:KR4e0024_WYG_010-28b>
至於百號曰羣書百考¶說齋唐公聞其升陑分陜之說
以為職方輿地盡在其腹中大¶愚吕公閱其禹貢考以
為是書集先儒之大成夫以唐公之該洽¶吕公之精詳
其推敬先生如此則先生之書豈徒事空言以為¶著述
者比哉思一見之埀三十年而不可得未嘗不以為憾
也¶比解後先生諸孫桴而叩焉則散落久矣獨十二三
僅存焉耳¶因出以相示始得見之少償夙願又未嘗不
以為幸也益將求¶其全書而卒業焉於戲道與器曷嘗
<pb:KR4e0024_WYG_010-29a>
相離哉經制之所在精義¶之所在也先生寤寐先王於
數千百年之上疲思耗精於斷編¶殘簡之中明絶學之
指歸示一王之準則可謂至矣而學者方<md:KR4e0024_SBCK_010-17b>¶玩思空言髙
談性命顧以是為近者小者而弗知甚貴可不悲¶哉則
夫去之未二百年而將遂泯墜無傳豈曰勞而少功云
乎¶亦曰世好酸鹹之異嗜切近之意微誇誕之氣勝云
耳且三代¶之制度托之簡編以傳者其存㡬何朝廷埀
意稽古卒然有¶所訪問徃徃無以應吾見亦多矣而是
<pb:KR4e0024_WYG_010-29b>
書也可措於實用有裨¶於治道泯墜者既如彼其厪存
者亦終莫之講何哉況今無板¶本則後余而生者將不
止不見其全而已此余不惟幸於得見¶而又撫巻為之
慨且懼焉¶
　　　書讀易記後¶
經莫古於易莫完於易莫粹於易伏羲畫八卦而文籍
生則經¶豈復有古於易者乎秦焚典籍而易以卜筮存
則經豈復有完¶於易者乎書出於虞夏商周之史官詩
<pb:KR4e0024_WYG_010-30a>
多出於閭巷之小夫婦<md:KR4e0024_SBCK_010-18a>¶人春秋雖出於仲尼然本魯國
之史而禮皆雜出漢儒之綴緝¶易則伏羲畫之文王演
之周公重之孔子贊之皆古之聖人則¶經豈復有粹於
易者乎嗟夫易之為書古矣完矣粹矣而汨而¶不明者
吾祖以為諸儒之說亂之也漢室去古未逺焦費京房¶
之流已泥於術數災異況後世乎經學至宋而大明程
子之傳¶朱子之本義或者猶詆其各有所偏況他人乎
由是觀之則先¶儒之於易也知之有至焉有不至焉言
<pb:KR4e0024_WYG_010-30b>
之有至焉有不至焉亦¶可見矣使其知之言之而至焉
吾無可言也如使其知之言之¶而不至焉吾無言奚可
也此趙先生讀易記所以不容已也與¶易者天徳之蘊
萬物之奥也唯聖人能言之聖人明乎天地萬物¶之情
故也不明乎天地萬物之情以言乎易者則頼有聖人
之¶說存焉耳先生當易道汨而不明之際不專主一說
不務為茍<md:KR4e0024_SBCK_010-18b>¶同問難以造端辨析以折衷而一本之於聖
人此其志豈茍哉¶諸說具在如指諸掌士之處乎窮鄉
<pb:KR4e0024_WYG_010-31a>
下邑者有志於學而力不¶足以致諸家之書力足致之
而或不能殫其嵗月之勞一旦見¶先生之書豈不深有
藉哉顧乃謂其足以應有司之問則其知¶先生也抑末
矣昔西山真文忠公不有讀書記乎不知其書亦¶徒以
應有司之問否也吾知其不為是也必矣文忠之書非
為¶應有司之問而設何獨至於先王之書而云云乎得
之心者不¶可喻以言得之天者人不與力焉先生潛心
於易六十年矣其¶所得者吾亦安敢謂其盡於是也先
<pb:KR4e0024_WYG_010-31b>
生讀書亦有記惜己為人¶持去吾不得見之又焉得隠
度論之¶
　　　書徳泉銘巻後¶
平陽㟁江其邑聚皆斥滷之地故其水皆苦惡獨昆山
有泉仰<md:KR4e0024_SBCK_010-19a>¶出甘冽異諸水宋朝奉者引以給邑人之用盖
自宋南渡後然¶矣元大徳戊戌亷訪僉事完顔公行部
見之嘉其勤己以濟人¶名之曰徳泉屬宣閫都事鮮于
公為著銘既刻之石矣而鮮于¶公復以副本予朝奉之
<pb:KR4e0024_WYG_010-32a>
孫郴州教授景玉開化教諭景明二君¶宦轍所至時之
鉅公多題其後自趙公子昂呉公幼清至郭君¶天錫凡
十人聨為一巻世襲藏焉國初為兵士所得教諭君¶之
孫以亷從陳維志購得之則洪武十二年也後四年余
閱之¶而歎曰昔羅浮道士鄧守安以廣州一城人飲鹹
苦水春夏多¶疾疫欲引蒲澗山滴水巖水二十里外庻
一城貧富同飲甘涼¶䂓畫處置具有條理以告吾祖文
忠公文忠公以告漕帥王敏¶仲夫敏仲以帥一道之權
<pb:KR4e0024_WYG_010-32b>
而為此宜若易易也然卒不能成守¶安之志豈不以難
為力哉今宋朝奉一韋布隠居之士耳顧能<md:KR4e0024_SBCK_010-19b>¶引此泉以
恵一邑可謂能為古人之所難矣使人不恤其力用¶其
智以恵利及物皆若朝奉之心天下豈有難為之事乎
且引¶西湖水以給杭人唐則宰相李長源刺史白樂天
宋則太守陳¶述古猶刻石湖上使後來有所考平陽之
人頼宋氏而給於每¶嵗用竹百文役工二人皆出其私
力獨可無述以示後乎此二¶公之所以拳拳也與向使
<pb:KR4e0024_WYG_010-33a>
宋氏不厄於兵革則邑人之利頼之¶雖到于今可也今
泉如故而莫能引石亦已磨滅惟故石槽臥¶道旁而徳
泉與朝奉之名不共石磨滅者尚頼此巻之存焉爾¶以
亷䕶藏惟謹豈徒以其文翰蓋亦存羊之意焉好事者
有能¶因此而修復宋氏故事則泉之流衍邑人之蒙其
澤將必有日¶矣其豈無繼鮮于公而秉筆者¶
　　　䟦保母帖巻後<md:KR4e0024_SBCK_010-20a>¶今(闕/)大本堂有鵞羣帖大令真蹟也自唐迄元諸名公
<pb:KR4e0024_WYG_010-33b>
題䟦具¶存而袁文清公其一也文清以謂嘗見保母帖
雖墨本而筆意¶正如此乃知古人字畫妙固不可及至
於鐫刻之妙後世亦未¶易及焉今此巻前後有桷字小
方印乃文清之名豈其當時所¶見本耶據周丞相䟦此
蓋拓本然前後又有袁通甫印通甫姑¶蘇人名易嘗為
石洞書院山長號稱好古家有静春堂多藏法¶書名畫
鮮于伯機趙子昂極推敬之而敬伯得此姑蘇其為通¶
甫家藏舊物無疑矣余數詢會稽人此石己不知所在
<pb:KR4e0024_WYG_010-34a>
則似此¶本亦豈可多得尚寳䕶之哉蓋非獨宜於臨學
亦可以為博洽¶之助樓參政詩云坡翁應未見此志金
蟬之銘何絶類則以石¶之出在宋渡江之後而我先文
忠公保母楊氏墓銘作於元豐¶間而語意符合初非蹈
襲以故又云固知文章有暗合智謀所<md:KR4e0024_SBCK_010-20b>¶見略相似也因
敬伯持以相示輙䟽所知於後而歸之¶
　　　䟦先文忠公和韋詩後¶
此我九世伯祖文忠公書以遺我八世祖少傅公者也
<pb:KR4e0024_WYG_010-34b>
蓋吾家¶舊物今藏金華方氏方氏之良子儀持以相示
且請題其後伯¶衡按文忠公紹聖元年甲戌六月五日
責授寧逺軍節度副使¶恵州安置而以冬十月二日至
恵州此詩則作於明年之春正¶月十日又明年丁丑二
月十九日復授瓊州别駕昌化軍安置¶夏四月十七日
被命即行文定公亦自筠州徙雷州五月十一¶日相遇
於藤州遂同行至雷而以六月十日取别十九日渡海¶
秋七月二日奔昌化是時少傅公方自許下來省文定
<pb:KR4e0024_WYG_010-35a>
公亦在¶行間故文忠公為書此詩以所題月日推之正
在中途云夫當¶竄責放逐之日流離道路之際而遊戲
翰墨字勢筆意無秋<md:KR4e0024_SBCK_010-21a>¶毫不足之意則公之超然自得夷
險不改其度抑亦可見矣¶
　　　題劉養浩鐃歌鼓吹曲¶
右鐃歌鼓吹曲余友劉養浩之所作杜叔循之所書也
養浩文¶辭有名縉紳間而此十二曲材雄氣昌辭與事
稱有古作者之¶風尤為諸老所推固無藉乎叔循之翰
<pb:KR4e0024_WYG_010-35b>
墨以傳然叔循早以書¶法入侍春坊大為皇太子所眷
其書流輩中亦未見其¶比焉逺方畯士誦養浩之作觀
叔循之書不獨可以想見¶今天子聖徳神功巍巍蕩蕩
天之為大而國家多士濟濟材¶藝臻極抑亦可見矣¶
　　　書陳六分族譜後¶
上蒲陳謙示余以其家譜其先自潁川遷閩之長溪自
長溪遷¶温之平陽四百餘年上下十五世而代亦且五
易矣繼繼承承<md:KR4e0024_SBCK_010-21b>¶的然可考雖位不大顯而其間善士相
<pb:KR4e0024_WYG_010-36a>
望不其盛哉彼以功名¶富貴赫奕於一時者其豈無之
然不過一傳再傳而聲跡俱泯¶自其子孫不知其世者
有矣視此果孰得失哉於戲祖澤流衍¶於冥漠之中子
孫又能緝學勵行以濟美焉雖至於百世可也¶陳氏之
嗣人其可不知所勉¶
　　　書龍淵集後¶
廬陵以學術稱者前則申齋桂隠二劉公並起卓立而
附和於¶其後凡六七君子村民陳先生其一人也先生
<pb:KR4e0024_WYG_010-36b>
以經學教授而¶尤善古文辭東南學者多宗師之伯衡
不獲識先生若其及門¶之士則徃徃與之遊今又辱交
都事阮君龍淵而見其所作文¶則根柢乎理而不事雕
刻詩則辭不費而意已至得於先生者¶深矣伯樂之廐
多良馬卞和之肆多美玉不既信矣乎君方駸<md:KR4e0024_SBCK_010-22a>¶駸柄用
當以功業名世詩文特餘事耳然一時文章政事兼優¶
求如君者豈多見乎哉此伯衡不自知其譾陋而輙敢
書其集¶後以致歆羨之意者也洪武二十五年二月甲
<pb:KR4e0024_WYG_010-37a>
子眉山蘇伯衡書¶
　
　
　
　
　
　
　
<pb:KR4e0024_WYG_010-37b>
　
　
　
　
　
　
　
　蘇平仲文集巻十
<md:KR4e0024_SBCK_010-22b>¶
<md:KR4e0024_SBCK_011-1a>¶
<pb:KR4e0024_WYG_011-1a>
欽定四庫全書
　蘇平仲文集巻十一¶　　　明　蘇伯衡　撰
　　祝文¶
　　　國子學大成殿修造祝文二首¶
翼翼廟庭多歴年所杗蠧桷傾丹臒䵝昧欽承睿㫖維
新是¶圖揆日程事百工具作伏慮震喧以瀆明靈菲薦
告䖍尚祈昭¶鑒¶
禮殿有嚴安靈維舊熾然增新自我熈朝有飛其榱有
<pb:KR4e0024_WYG_011-1b>
楹其¶旅金碧焜煌四國具瞻昭薦爼豆式告竣事神哉
顧懷文治永昌¶
　　上梁文¶
　　　康都督府上梁文¶
伏以出將入相依龍蟠虎踞之都列㦸建牙啓鳥革翬
飛之宇¶規模大矣典禮宜之伏惟都督榮禄相君閣下
間世英資<md:KR4e0024_SBCK_011-1b>¶熈朝碩輔心惟嚮日力足擎天方羣雄競逐
鹿之時識¶真主於潜龍之日契遂同乎魚水㑹式慶於
<pb:KR4e0024_WYG_011-2a>
風雲張皇六師威¶行萬里之外弼成五服名收一紀之
餘載戢干戈顯膺茅土雖¶有晏嬰之室廬以避燥溼可
無驃姚之邸第用表恩榮廣舊¶基而龜蓍協從營丕搆
而燕雀相賀坊連建業地直秦淮擅面¶勢之雄攬江山
之勝美輪美奐人誇京邑之增輝宜室宜家我¶見子孫
之逢吉再涓穀旦爰舉修梁敢陳六偉之辭庸致羣工¶
之頌¶
抛梁東人在祥雲麗日中紫氣近依雙鳯闕青山長拱
<pb:KR4e0024_WYG_011-2b>
獨龍峰¶
抛梁西蕭曹房杜盛名齊楓陛近聞傳紫詔竹街行見
築¶沙堤¶
抛梁南秦淮環繞碧挼藍膝下承歡皆驥子階前競秀
是宜男<md:KR4e0024_SBCK_011-2a>¶抛梁北主聖臣賢天合徳慶門衮衮出公侯咸附龍麟¶
攀鳯翼¶
抛梁上共喜太平今有象揚旗直度鐡門闗洗兵更挽
<pb:KR4e0024_WYG_011-3a>
銀河浪¶
抛梁下一代威名震華夏君王神武重功臣分封更擬¶
麒麟畵¶
伏願上梁之後玉闗奏凱金鼎調元坐令田野之民均
藉帡幪¶之庇受天之慶篤生肯搆肯堂之賢與國同休
克承如帶如¶礪之誓重珪疊組耀古震今¶
　　　張都督府上梁文¶
伏以帝念股肱錫上棟下宇之材木身居將相備前堂
<pb:KR4e0024_WYG_011-3b>
後¶寢之規模都邑增輝子孫逢吉伏惟都督榮禄相君
閤下威行¶外閫望重中朝衆所帡幪今之柱石豐功偉
績簡在<md:KR4e0024_SBCK_011-2b>¶一人之心逺畧雄名驚破四夷之膽惟疏封之
有日爰賜第以¶為先聿來楩楠梓杞之堅良不假斧斤
尋引之樸斵瑣忩綺户¶隔風雨於人間綉拱雕甍接雲
霞於天上仰觀輪奐之美益知¶恩寵之隆爰處爰居俾
其夀而臧昌而熾以似以續有如日之¶恒月之升方舉
修梁式陳善頌
<pb:KR4e0024_WYG_011-4a>
抛梁東門闌佳氣鬱蔥蔥女配王侯男尚主車如流水
馬如龍¶
抛梁西長樂鐘聲簇仗齊躬佐玉皇調玉燭鞭敲金&KR0817;
上金閨¶
抛梁南朱門華厦仰潭潭共慶四時膺五福更誇百子
與千男¶
抛梁北四震天聲誰敢敵奏凱遥從紫塞還勲名已向
燕然勒
<pb:KR4e0024_WYG_011-4b>
抛梁上甲第規模極宏敞和氣祥光似海深芝蘭玉樹
凌階長¶
抛梁下舉目江山明似畵秦淮雨濟漲蒲桃鐘阜雲開
羅筆架¶
伏願上梁之後埀紳端笏論道經邦秉鈞軸於廟堂均
庇庥於<md:KR4e0024_SBCK_011-3a>¶華夏嫓商周之望説世篤忠貞炳王謝之家聲
代有文武受天¶埀佑與國同休¶
　　碑銘記品
<pb:KR4e0024_WYG_011-5a>
　　　悟真寺碑¶
麗水之泉源有叢林曰悟真相傳後唐清泰甲午淮南
王楊行¶密之所剏也於時錢氏有浙東不知行密何以
來剏寺葢其事¶逺無所從質矣雖簡有行業僧曰文泰
者開山顧其規制猶未¶備宋陳錢公居與寺鄰施以餘
地增廣其址於是普明從曜相¶繼經營之始稱所謂大
伽藍其寶殿落成以大中祥符已酉而¶山門樹於乾興
壬戌其闢法堂以天聖丁卯而鐘樓之作在明¶道癸酉
<pb:KR4e0024_WYG_011-5b>
刑部侍郎胡公則實為外䕶逮咸淳乙丑歴年既多棟¶
宇就圮嗣主是山者茂公葺而一新之後六十年為元
泰定甲<md:KR4e0024_SBCK_011-3b>¶子聞叟薰領衆增置田若干畞未及有所興造
尋司藏鑰於徑¶山而成壞有數至正癸巳春竟燬焉側
金所布鞠為瓦礫惟鐘¶樓三解脱門僅存夀嵓祐師聞
叟之嫡有長材而行願精堅既¶補其處孜孜焉以興復
為已任是夏首建維摩室已未春偕景¶祚造兩華堂皇
朝乙巳秋建覺皇殿洪武辛亥搆東西¶兩廡壬子冬營
<pb:KR4e0024_WYG_011-6a>
選佛場壬戌春必祀建齋堂而必森者以其力¶塑普賢
大士像又勸邑之長者莊塑像設塗以黄金釋迦佛則
俞¶原遂摩訶迦葉則原遂仲弟原禮阿難陀則原遂季
弟原吉曼¶殊師利則某某文殊則清修比丘法渝用栴
檀雕為水月普濟¶則耆舊思聰若執金剛䕶法神像以
致藏殿庫㕔庾院庖湢之¶屬或裒衆施或率同志緒成
之而以某年月日告訖功爰伐石¶介原遂之子文固徴
辭為記余念師劬躬盡瘁老不退轉歴三<md:KR4e0024_SBCK_011-4a>¶十寒暑猶一
<pb:KR4e0024_WYG_011-6b>
日成此勝因可謂勤矣而豈為觀美哉亦將以安¶處徒
衆相與修行佛道而紹隆宗風也因説偈言遺之使刻
焉¶偈曰¶
泉源幽幽括之奥壤羣山鬱環如青蓮花宅其要㑹有
大藍若¶如化天宫輝賁林壑龍象攸萃人天具依云胡
回禄而加以燎¶我佛有命去故作新猗夀嵓師乘此願
力寢食靡遑以事締興¶爰率其徒鳩衆所施伐木於林
攻石於山徴瓦於陶百工並作¶惟信所有故成所無美
<pb:KR4e0024_WYG_011-7a>
輪美奐彈指幻出寳殿中峙崇堂後居¶前敞山門傍翼
修廡覺皇南面玉色金相菩薩天王在左在右¶一一梵
相莊嚴妙麗靈山儼然四衆歡喜乃具香華乃羅幡幢¶
乃合鐘磬作禮供養供養既已舉揚義諦問諸比丘為
幻為真¶若説為幻丹楹墁户芝陑藻井宛在目中説非
幻者初我未嘗<md:KR4e0024_SBCK_011-4b>¶示現有為了無見相諸比丘衆當知世
間有成壞相是名幻有¶有有無相亦名幻有惟真實際
不依幻有自無始刼盡未來際¶於其中間無能壞者其
<pb:KR4e0024_WYG_011-7b>
無量光遍一切處大若法界小若微塵¶罔不攝入更無
餘欠有情無情同一明了斯乃金剛不壞全體¶此不壞
者名光明幢此不壞者名清淨域此不壞者名神通藏¶
此不壞者名波羅密此不壞者名無漏果若欲舍此别
證真如¶譬如捕風畢竟何得所以者何汝當締聽心外
無相相由心生¶心正住時相何從顯一切世相起滅無
常如空中花繽紛翔舞¶非花似花倐現忽滅如水中漚
爭聚互散從朝至夕出彼没此¶皆由一心念念不停四
<pb:KR4e0024_WYG_011-8a>
大和合五藴流轉種種因縁亦復如是¶如使執著滋長
無明圓明妙性何以不昧故證真如當㫁妄想¶雖則如
是無上妙道非有而有非無而無纔涉有無落第二義<md:KR4e0024_SBCK_011-5a>¶凢我學人作此思惟加精進力同登上善¶
　　　蘭室馨禪師石塔銘¶
慧照一宗逮宋季葉寖以寥寂雪巖出而振之然後復
熾由是¶高峰中峰相繼而起至千岩長公以真傳實證
為世擅度而法¶筵之盛遂冠絶於東南故其得度者皆
<pb:KR4e0024_WYG_011-8b>
不失於空門翹楚尚論¶嗣法上首恒推蘭室禪師為巨
擘焉師諱徳馨蘭室葢其字族¶義烏方氏父一清母徐
氏師自幼不茹葷即超然有棄俗之意¶泰定丁卯長公
在伏龍山之聖夀寺遂往師事焉年已二十四¶矣尋祝
𩬊受具戒居侍師凢十五年恂恂然若闇於機者聞語¶
法要輒心領而神會同時參學者皆自以為弗如也一
旦喟然¶嘆曰日月如跳丸人命如春霜朝露而吾久安
於此吾其為井¶蛙乎乃躡蹻出遊呉越間歴抵諸方究
<pb:KR4e0024_WYG_011-9a>
竟已事大尊宿若元叟<md:KR4e0024_SBCK_011-5b>¶端笑隠訴曇芳忠咸嘖嘖器許
參頑石真於石溪真問師甚處¶來師云伏龍真問甚名
師稱名以對真云詎不聞乎斯是陋室¶惟吾徳馨其字
曰蘭室可也師欣然作禮云謝和尚命字拂衣¶徑出真
云好箇師僧只恁麽去乃反伏龍依長公以卒其業聞¶
而能思思而能修凝然宴坐又埀一紀長公間祝師曰
汝平實¶地上人也擔負大事吾將屬望焉宜善自䕶持
師既受付囑以¶至正壬辰與同門弟徳猷杖錫來金華
<pb:KR4e0024_WYG_011-9b>
至於域西止焉其地有¶泉曰君子泉乃宋賢劉先生嶠
隠居之所岡巒廻合林樾幽鬱¶將結茅以居地主曹仁
卿即割以奉師緇素景向金穀之施不¶求而至不數年
遂建精舍其規制一如大伽藍榜曰清隠嵗無¶一畝之
入而凢供養之需沛然有餘遊方之士來者如歸㑹聖¶
夀虚席三宗僉謂非師莫宜補其處爭相勸請固辭則
白於郡<md:KR4e0024_SBCK_011-6a>¶府强起之國家辛丑嵗也金華之人瞻戀莫能
已乃相率迓¶師明年復歸於清隠居十年洪武壬子十
<pb:KR4e0024_WYG_011-10a>
二月十有四日示疾¶端坐而逝春秋七十夏四十六龕
留七日顔貌如生茶毗得五¶色舍利無數遂以乙卯十
二月十二日塔于精舍西三里瘞焉¶徳猷奉狀來請曰
是不可無銘以傳示久逺始余歸自南京往¶往聞師名
縉紳間乃往謁之延坐室中移時起居外無一辭余¶謂
之曰嘗聞長公見客口如懸河刹那頃數千言師其大
弟子¶顧黙然如土偶將不言以餂我耶抑執徳不同作
佛事亦異也¶師曰昔吾師未嘗不言而未嘗言今吾未
<pb:KR4e0024_WYG_011-10b>
嘗言而未嘗不言道¶無隠顯焉有語黙乎余頷之既而
見其履行誠實不事緣餙凢¶接學者亦未嘗假一切言
語相以為教乃知師於達摩氏之道¶庶幾弗畔矣乎其
克纂前人之統緒為四衆之依歸有不偶然<md:KR4e0024_SBCK_011-6b>¶者矣以故
慕而締世外交則今於徳猷之請其可以不知師為¶辭
乎徳猷今嗣主清隠端身以律事勤已以裕人葢所謂
修三¶摩鉢提者銘曰¶
無上正法不可思議直指心源何有文字襲取空言其
<pb:KR4e0024_WYG_011-11a>
世之季¶條葉滋蔓本根乃離不求諸内曷拯其弊衆之
誥决談鋒交起¶我於我師則以黙契彼方提唱以事䇿
厲我於我徒亦以黙示¶夫我常黙詎曰立異考諸先覺
道固如是有若日月普照人世¶有目斯覩非手所指又
若雷霆奮出於地厥聲四聞豈擊攸致¶不辯而證不行
而至破諸妄幻入佛三昧謂我不信視此舍利¶舍利煜
煜窣堵是閟匪獨師存道與不墜太史著銘以詔來裔¶
修此行者善述善繼
<pb:KR4e0024_WYG_011-11b>
　　　天池泉銘(并序/)<md:KR4e0024_SBCK_011-7a>¶蘭溪縣之栖真寺有泉曰天池余侍家君展省八世祖
少傅公¶墓過而酌之主僧徳順曰此泉甃石為池深可
五尺廣及三之¶二然而沛乎洋溢湛乎虚明曾不以澄
而淨不以撓而垢不以¶閲月踰時不浥不汲而溢不以
朝夕給盥潄為酒漿供洗濯飲¶牛馬而耗嗚呼不既異
矣乎余曰噫固哉子之言也我觀世間¶此流水者猶如
氣之呼吸通乎毛竅箴之往來見於線蹊自有¶無量世
<pb:KR4e0024_WYG_011-12a>
界即有無量水泉滿其中無有去來無有盈縮無有深¶
淺無有淨穢溪洞池沼乃至江淮河濟大海皆復如是
彼之有¶去有來有盈有縮有深有淺有淨有穢皆非實
相而此泉於河¶沙諸國中譬彼一毛竅之在法身一線
蹊之在磨衲也又何獨¶異之哉乃贊之曰¶
濁水者泥清者膠而水初不自清濁此水非濁亦非清
畢竟誰<md:KR4e0024_SBCK_011-7b>¶能清濁之非惟清濁兩無有亦復永刼不增減
世情妄意為流¶水道眼視之本無二能使泉生一酌頃
<pb:KR4e0024_WYG_011-12b>
心地清涼熱惱除又能¶遍滿十方界世世為人種種用
一切佛性亦如是當觀水相知¶我相¶
　　　辯證室贊(并序/)¶
或問無聞居士摩詰無語獨涉二門云何八還辯見達
摩面壁¶便入圓覺云何七處徴心居士荅言真辯者無
所辯無所不辯¶真徴者無所徴無所不徴譬如飯中有
沙雖小兒食一入口頃¶了然知覺嚥飯吐沙不待揀擇
是名無所辯而無所不辯又如¶背上或癢木童子搔一
<pb:KR4e0024_WYG_011-13a>
舉手間自然順適髙下輕重不待議擬¶是名無所徴而
無所不徴何以故以無心故彼庖人終日淘米¶去沙而
沙之不去真童子終日為人爬癢而人不之快則有心<md:KR4e0024_SBCK_011-8a>¶以為之累也以無思惟心證如來法雖千萬億辯可也
而況於¶八辯乎雖千萬億徴可也而況於七徴乎雖然
惟無不辯故無¶辯惟無不徴故無徴惟無辯無徴故曰
以無所得故而得惟無¶所得故曰真辯真徴居士作是
語已復説贊曰
<pb:KR4e0024_WYG_011-13b>
非辯而辯指鹿為馬辯其所辯涇渭分流非徴而徴證
龜成鼈¶徴其所徴針石相投子將奚去奚取何不升徴
辯之室而參徴¶辯之比丘方其動也開口説法珠聨玉
貫及其靜也跏趺瞑目¶雨止雲收果孰辯而孰徴曰有
覺而無修但見一室千燈之並¶照而瓦礫木石之㸃頭
也¶
　　　天香室品¶
有一梵志欲東涉瀛海禮補怛洛迦山行次定海聞有
<pb:KR4e0024_WYG_011-14a>
大比丘¶唱道鳴鶴山中隨緣應感開導衆生咸期同證
無上妙覺四衆<md:KR4e0024_SBCK_011-8b>¶歸依如佛出世即往求見爾時大比丘
宴坐靜室其室中間妙¶香芬郁非蘭非麝非龍腦非薝
蔔亦非栴檀梵志聞未曾有歡¶喜無量作禮而白大比
丘我聞佛世尊以慈悲願力説法利生¶方便開遮普濟
羣品天龍䕶衞則降異香從以雨華自時厥後¶嗣教尊
宿道行髙深隨其住止亦復現瑞今此室中妙香發聞¶
非焚非𤑔有鼻咸薫一刹那頃根塵清淨此大殊勝不
<pb:KR4e0024_WYG_011-14b>
知何以¶願為我等顯然宣示大比丘告梵志我此山中
有大樹其名曰¶桂根柯所毓葩蕚所藴流出妙香在山
滿山在谷滿谷在林滿¶林在室滿室莫非實際無足異
者梵志聞是語已心生疑惑私¶自念言我見六合大地
何所無桂何桂無花若説妙香一切桂¶同具足者云何
彼桂與此桂香有差等若説此等妙香而獨具¶足者云
何此桂根柯葩蕚與彼桂曾無差等根柯葩蕚無有差<md:KR4e0024_SBCK_011-9a>¶等而妙香有等差此何以故爾時大比丘復告梵志當
<pb:KR4e0024_WYG_011-15a>
知一切衆¶桂本來根器雖有高下本來妙香非有淺深
亦非有高下彼之¶衆桂與凢草木齊植並榮如薫如蕕
日雜日壞由是不能與此¶桂妙香等譬如百千水皆受
泥沙於中一水不受泥沙故有清¶濁又如百千鏡皆染
塵垢於中一鏡不染塵垢故有明暗不可¶妄生意見説
水説鏡本有清濁明暗我此桂與彼桂者即水鏡¶相亦
不可説有高下淺深何以故一水十百水乃至千萬億
水¶元無清濁故一鏡十百鏡乃至千萬億鏡元無明暗
<pb:KR4e0024_WYG_011-15b>
故此大桂¶與世間種種桂同一芬郁故以是思惟世間
一切人與一切桂¶等無有異覺性比妙香亦何差别若
佛世尊若菩薩若羅漢若¶比丘若比丘尼若優婆塞若
優婆夷若諸凢夫齊具髪毛爪齒¶皮肉筋骨耳鼻口眼
手足身意於圓妙覺性中實無佛菩薩及<md:KR4e0024_SBCK_011-9b>¶諸凢夫我佛
世尊常住大圓覺妙莊嚴境界如妙蓮花如淨琉¶璃如
寳月輪無有汙染無有留礙無有住止無有去來無有
成¶壞無有起滅而諸凢夫執著薩迦邪見迷而不悟顛
<pb:KR4e0024_WYG_011-16a>
倒没溺如¶暗室坐如黑夜行苦樂生死輾轉無邊乃知
佛世尊猶如此大¶桂者諸凢夫猶如彼百千桂者有能
因是開悟堅持禁戒解脱¶幻妄則不生四縁不生四縁
則不藴諸根不藴諸根則不染諸¶塵不染諸塵則不牽
聨諸識不牽聨諸識則不造作諸業不造¶作諸業則不
輪轉諸趣不輪轉諸趣則覺性不昧與佛無異非¶悟故
無異本無異故即説偈曰¶
圓覺菩提性本來無差别佛不異凢夫凢夫不異佛凢
<pb:KR4e0024_WYG_011-16b>
夫墮邪¶見迷而不知悟迷悟反掌間乃與佛相懸譬彼
林中桂花有黄¶白紅妙香流芬郁三者皆如是若使將
一枝於惡木中植嗅之<md:KR4e0024_SBCK_011-10a>¶即狂醒不復與桂同臭味雖云
變於桂無加損乃是雜壞故其¶香本不滅及移植桂林
芬郁還如舊一切諸佛子因香而生悟¶因悟而成覺永
㫁貪嗔癡以及憎與愛事理障皆除覺性終不¶昧名為
入吾室¶
　　　金華縣水心清淨禪庵記
<pb:KR4e0024_WYG_011-17a>
瀰滿清淨者諸佛之心無識無名永㫁諸有者生死所
由盡也¶天下生民出入生死不離諸趣是豈天命之乎
父生之君食之¶心傾之也何者法界性中無聖無凢無
人無物羣生與佛同入¶湼槃無生無死而刹海之内生
死熾然天下大患在有身也身¶非我有而視身為我則
外有可欲内有所宜好惡取舍各從所¶志則毁人利已
而利害生生死循環三途異趣汙愈甚則患愈¶大三界
惟心此之謂也古之行深般若者無作無為一塵不受<md:KR4e0024_SBCK_011-10b>¶
<pb:KR4e0024_WYG_011-17b>
耳目心志若存若亡不見不聞能所皆廢如淨琉璃内
涵寳月¶如芬陀利雨不能濡一真獨立無古無今清淨
域中不容他物¶則出世間矣生死之海竟安在哉常樂
我淨復吾初而已也淨¶池在金華郡城北郡人作室水
上廟堂佛閣前後相輝法師玉¶公宴處九年而燬于火
師節衣縮食指期興復金華檀越出金¶帛為倡首而他
縣繼之遂以乙卯夏四月復廟堂明年春作佛¶閣曰水
心清淨禪庵徴余辭説以記其役予謂生民有欲耳目
<pb:KR4e0024_WYG_011-18a>
所接莫非汙垢色隂一滅則四隂䘮亡水無細大悉歸
于海物無¶汙垢皆歸于空昔者濡首嘗謂阿闍世王曰
空可洗乎否也王¶曰不可吁天下之汙至灌而止天下
之淨至空而止菩提即空顯¶相空之至淨之極也淨至
於極則入有而不見一物入空而不¶滯於空清淨胥盡
空有胥亡如來藏中不留朕迹辭記安在哉<md:KR4e0024_SBCK_011-11a>¶　　　蒼雪軒記¶
出平陽縣南門五里山曰夾嶼夾嶼之陽寺曰浄明淨
<pb:KR4e0024_WYG_011-18b>
明西廡¶主僧瑛師玉峯居之嘗面青華搆軒三楹軒前
鑿池池上植竹¶碧幹離立翠葉敷茂隂布牕户達於几
席悦可人意乃以蒼雪¶扁其軒楣其徒無瑕善詩與琴
從諸學士為方外交無聞居士一¶日隨衆造其軒中而
問瑛師道存空寂心與世冥此佛之教今¶師何緣留佛
如是況彼雪者綏綏而下璀璀而集山川原野城¶郭道
路田疇藪澤邑屋聚落沙石草木無所不被拂焉而&KR0381;
㶆¶焉而穢黝焉而濁無不轉而皎皎潔潔天下無物可
<pb:KR4e0024_WYG_011-19a>
以比雪天¶下惟白可以稱雪今師指竹而謂之雪而又
以蒼易雪之白若¶説此竹其色紺碧上下洞徹如淨琉
璃&KR0655;毫塵土了不可侵清¶風不動爽氣自集一刹那頃
使人毛髮以至心膽洒然清涼熱<md:KR4e0024_SBCK_011-11b>¶惱銷隕與雪無異縁
名求實亦已違背瑛師答言以非雪相視¶雪之相以非
雪色視雪之色於竹之與雪則有差别視非雪相¶以非
非雪相視非雪色以非非雪色於竹之與雪何有差别
此¶何以故世間一切物同一幻故世間一切色同一假
<pb:KR4e0024_WYG_011-19b>
故無物非¶幻無色非假則我此軒取竹喻雪何云違背
豈惟竹雪安名立¶號為幻為假自吾法身及吾法性悉
幻悉假以是思惟則竹非¶雪而雪亦非雪則蒼非白而
白亦非白雖有竹雪實無竹雪非¶幻而幻非假而假我
且忘我又況於軒居士曰善哉善哉乃説¶偈曰¶
河沙諸品類種種非實相衆情自執著隨品立名色逐
妄以亂¶真彼此强分别而謂竹非雪又云蒼異白不知
竹雪者非二亦¶非一非一亦非二蒼白亦復然此以何
<pb:KR4e0024_WYG_011-20a>
因縁本皆幻假故瑛師<md:KR4e0024_SBCK_011-12a>¶善幻巧軒以蒼雪名攝别以歸
總普度有情衆若能悟斯指豈¶為法所縛竹雪既兩忘
蒼白亦雙泯於一彈指間永㫁無明惑¶常往空寂境無
生亦無滅不作如是觀即落第二義¶
　　　無涯偈¶
王府參軍胡公仲淵御史中丞章公三益有方外交曰
無涯浩¶師居武義之聖智院勤求佛道精修苦行無聞
居士因其號為¶説偈曰
<pb:KR4e0024_WYG_011-20b>
我聞江河及淮濟一一津涯皆可見惟有滄溟與渤澥
舉目了¶不辯涯涘四海縱然浩無涯而初寄此虚空中
大哉虚空不可¶説其東無東西無西而南與北亦復然
於中四海一勺如乃知¶世間無涯相畢竟無若虚空者
先佛所説無量法正與虚空等¶無二遍滿大千三千界
不分中邊及内外問師此復何以故圓<md:KR4e0024_SBCK_011-12b>¶明妙性本空寂
更無可以涯涘者纔涉有涯即外道一切佛子¶爾當知
此是真實第一義若能思惟悟空㫖即證毗盧華藏海
<pb:KR4e0024_WYG_011-21a>
　　　送玉上人遊方詩序¶
上人無瑕玉師受業平陽之淨明寺寺剏於唐以呉越
時有大¶比丘曰道隆禪師居之遂為望刹嗣是代有名
徳至上人十七¶傳矣上人聰明而不凝滯能以學道餘
力攻詩鳴琴以故邑之¶彦多與之遊一日語其徒曰觀
水者必之河海觀山者必之嵩岱¶越之天童育王呉之
南屏靈隠雙徑京師之天界乃古佛顯化¶之地有應真
示現之迹且學徒雲集法㑹莫盛焉譬則水之河¶海也
<pb:KR4e0024_WYG_011-21b>
山之嵩岱也吾可以不遊乎行有日與之遊者咸賦詩
餞¶之㑹余遊南雁蕩上人持示求為之序噫玉非上人
之名乎無¶瑕非上人之號乎夫無瑕之玉質之美者也
質美矣必成器人<md:KR4e0024_SBCK_011-13a>¶斯寳焉然非玉人雕琢之器何由成
哉是故天下之美玉必得¶天下之良工然後為天下之
至寳夫人亦然有美質而徳不成¶君子弗貴也有美質
而不能自得師徳無自而成也故師之於¶人也猶良工
之於玉也而人師其易得哉為佛氏之學者固貴¶乎一
<pb:KR4e0024_WYG_011-22a>
法不立而日用泯然六入皆空而真機獨露&KR0592;入靈源
親¶見本體發揮性地妙明真照照徹一切茍不得天下
大宗匠深¶桃痛劄則知解未泯本智不彰證其似者而
以為本真難乎免¶矣遇夫差别因縁臨乎愛染境界㣲
細情習宛然呈露譬如病¶不除根感毒還發盡未來際
了無休期尚何成道之望哉夫然¶故自昔具大慧充大
量者未有不逺訪師資勤求印可者也上人¶不即安於
山林顧皇皇然跋涉江湖其豈不以聞見未溥踐履¶或
<pb:KR4e0024_WYG_011-22b>
礙也歟今道探上乘手提正印足以師表當世者庸詎
知無<md:KR4e0024_SBCK_011-13b>¶其人上人行哉不得之越得之呉不得之呉得之
京師不得之¶名山得之林下究竟大事穿透虚空當於
此行徴之矣彼見上¶人而曰歸求有餘師歸求有餘師
此為大以欺人者也慎勿北¶面焉¶
　　　澹遊集題辭¶
余靈隠住山見心禪師復公神資頴秀善果夙成既博
綜於言¶詮亦深造於觀境旁參曲證遐躅交於諸方直
<pb:KR4e0024_WYG_011-23a>
指單提妙覺證¶於無上惟了心之為務遂滅影而退藏
紉槲葉以為衣採木實¶以為食常寂常黙無作無為融
通羣有之機攝入一乘之妙凝¶然宴坐寂爾山阿若將
終身以隆斯道雄文雅製霞爛虹舒駿¶望鴻聲焱馳水
涌譬猶劍埋于地而斗纏之光自著霜降于天¶而豐山
之鐘自鳴是以逃名而名愈隨離世而世固挽手提正<md:KR4e0024_SBCK_011-14a>¶印坐鎮名山扶植教基俯從輿望則其勢有不得已者
焉幡幢¶所建緇素如歸破異説于顓門啓諸佛之秘藏
<pb:KR4e0024_WYG_011-23b>
徇緣御物應感¶隨機憤悱者若冰之春融障碍者如目
之翳去因聞入見㒺不¶歡欣大器細根咸獲濟利雖林
猿野鶴亦皆同遊覺海之中澗¶草岩花一是䝉輝慧日
之下信乎法門之領袖龍象之帡幪者¶也而況貴徳尊
賢懷仁慕義不趐飲食之人欲庶幾吐握之小¶心方外
之良傾葢即如故天下之士投刺恐不先在野取象于¶
藏經如水遵義于戴記畛域不立勢利俱亡斯亦可謂
難已方¶在定水之時適丁戎衣之日或故交而契濶或
<pb:KR4e0024_WYG_011-24a>
新知而過從或音¶問之往來或文義之扣擊鞍馬道途
之使萍蓬江海之蹤賡酬¶風月之鄉周旋泉石之境分
席而語䇿杖而陪無虚日也由是¶内而清朝法從外而
方伯連率縉紳縫掖之名勝岩穴巾裓之<md:KR4e0024_SBCK_011-14b>¶翹楚舄履不
期而集于門文墨無定而至其室爰葺堂構錫名¶澹遊
兼取篇章鋟諸文梓彰盛集于東林之社表交情于六
一¶之泉將在兹乎凡厥記銘至于賦詠體格詞氣雖别
狀情叙事¶不殊埀紳正笏雍容廊廟此其典則也秋水
<pb:KR4e0024_WYG_011-24b>
澄空星月交映此¶其光輝也清廟朱絲一唱三歎此其
幽深也玉瓚黄流土鉶大¶羮此其沖澹也一展巻間非
惟復公取友之端交際之廣可以¶見而並遊之龎俊徽
言麗藻清標素尚抑亦可徴矣載稽在昔¶事賢友仁誠
信以孚非意氣之可撼驕瀆悉屏惟道徳之是崇¶故淡
而不厭久而能敬自伐木之音既息而市道之風滋熾
炎¶附寒棄朝親夕疎可扳援則執鞭而不辭茍顛沛雖
投石其遑¶恤慨我寤歎匪獨斯今卓爾復公墨名儒行
<pb:KR4e0024_WYG_011-25a>
平居嘗千里候問¶有若佛印之於東坡祖元之於山谷
行之以為常緩急或萬一<md:KR4e0024_SBCK_011-15a>¶阽危當如贊公之於次律曇
晦之於子韶拯之而無憾欲知其¶道尚考斯編允宜傅
流以為風厲回淳風於太古障薄俗於頽¶波彼抽配青
白雕刻蟲魚競桃李之芳華乏菽粟之功用烏可¶同日
語哉予也懷惟儼於相國慕支遁於沃洲欲附神交式
假¶子墨輒攄悰素敬序篇端珠玉盈編沙礫在列君子
幸勿以為¶譏大方尚從而是正
<pb:KR4e0024_WYG_011-25b>
　　謚議¶
　　　南陽先生葛公謚議¶
讀聖賢之書由聖賢之道毁譽得喪窮達夷險無槩於
其心而¶從容於出處去就可謂特立之士也已位雖不
滿於材志雖不¶究於物視夫談王論覇以為希世資身
之助同俗媚衆而䝉持¶禄保位之譏果孰得失哉自道
隠習陋士之所務者空言而實<md:KR4e0024_SBCK_011-15b>¶徳病焉君子思所以矯
其失也固矣今發於文而經術以明修¶於行而名節以
<pb:KR4e0024_WYG_011-26a>
立使人灼知道無二致不可岐而二之此固足¶以扶世
而覺民信今而傳後又烏在奮身赴時㑹以就功名也¶
哉有如福建行中書省左右司都事葛公資禀淳龎識
見卓絶¶生長臨川之鄉兼傳考亭之緒窮探極討真知
實踐其為説雖¶詳而不至於支離其所守雖約而不失
於簡易既深於道尤邃¶於文剖析之精㣲援据之該博
論議之正大造詣之淵奥質諸¶古人葢無愧焉近若鄉
邦之良逺若四方之彦不獨尊尚其學¶術抑且信服其
<pb:KR4e0024_WYG_011-26b>
行誼間出其緒餘以應有司之求遂冠鄉闈䇿¶名昕陛
中朝老成存者無幾方將付以斯文之柄擢居舘閣之¶
中而力求補外以便就養未幾丁内艱而喪亂及之矣
後尹金¶溪倅臨江為僚於江東憲府福建行省難進易
退皆不終任家<md:KR4e0024_SBCK_011-16a>¶燬於兵僑於南閩衣食至或不給杜門
著述自如茍非其義周¶之不取也其充職州司謂不可
多殺徼功而戕賊國本力與大¶將抗雖得罪弗顧也其
預秉文衡謂不宜好竒崇誕以斵壞士¶習屢與主司辯
<pb:KR4e0024_WYG_011-27a>
必計從斯已也江東寄治于建寧則以為無事¶可治素
餐莫甚焉而投牒自劾閩省政出於蕃酋則以為非我¶
族類贊畫不行焉而浮海北上既至燕都見其君臣宣
淫而安¶危利菑上下黷貨而賣官鬻獄典戎旃者務報
復而不恤國家¶之難尸國柄者樹朋黨而不納諫諍之
言則移書故舊之在髙¶位者指攻當世無所諱忌兾悟
主聽少有更張言不見采至轉¶官不拜慨然慟哭竟憂
憤以卒推此志也使大受焉引君當道¶見危授命詎不
<pb:KR4e0024_WYG_011-27b>
優為之哉門人學子僉曰仁思義色由中達外¶非文而
何經徳不回至死不變非貞而何於是合二字私謚曰<md:KR4e0024_SBCK_011-16b>¶文貞先生云¶
　　　遂初先生鄭君謚議¶
家庭之間可以考徳出處之際可以驗學葢親親以至
愛物人¶之行也欲富貴而惡貧賤人之情也夫惟徳之
修然後仁義之¶心全仁義之心全然後能惇行孝弟而
利濟民物夫惟學之至¶然後内外之分明内外之分明
<pb:KR4e0024_WYG_011-28a>
然後能恬退而安貧賤不冒進¶以茍富貴有若浦江義
門鄭氏逖居浙河之東而名聞四海之¶内一門孝友十
世同居徳義之所薰陶禮法之所防範羣從得¶諸觀感
囿於丕冒亦彬彬乎多賢矣尚論其廸徳而善學者獨¶
推遂初先生仲涵固自有由然哉先生事親至孝母病
踰年日¶夜抱持之至疽發而不自輟母食𤓰而終遂終
身不食𤓰後居¶父喪哀毁骨立積愛薰心兩耳以聵每
遇忌日輒慟哭行禮若<md:KR4e0024_SBCK_011-17a>¶初喪之時其於族婣也通其有
<pb:KR4e0024_WYG_011-28b>
無嫁其孤女其於朋友也拯其¶疾厄周其匱乏其於鄉
鄰也濟其寒饑恤其患難雖古之視民¶之饑溺猶已饑
溺者殆不過爾則其徳有諸已孰得而掩之哉¶先生涵
茹六&KR0052;羣史之説研究性命道徳之藴考求聖賢行藏¶
之故炳知内外輕重之辨自放山林無求於世作為文
章有志¶明道在前代則持使節者交章薦舉署學校官
而不赴入國¶朝則求賢之使臨門勸駕而不起譬如㝠
鴻翔乎寥廓弋人雖¶慕之而不得羅致之則其為學之
<pb:KR4e0024_WYG_011-29a>
効又焉可誣也易曰幽人貞¶吉詩曰張仲孝友先生奚
愧焉合二美而私謚曰貞孝先生揆¶諸故事僉以為宜
其於儀世範俗亦豈輕哉謹謚¶
　　祭文哀辭¶
　　　為胡世美左丞祭常忠武王文<md:KR4e0024_SBCK_011-17b>¶於皇景命聖神受之聿生良臣左之右之附翼攀鱗良
臣如¶雨智謀忠勇孰與王伍曲逆之竒淮隂之雄嫖姚
之雅汾陽之¶恭揆厥所長萃于王躬王之始奮自彼淮
<pb:KR4e0024_WYG_011-29b>
浦命佐商周徳符伊¶吕凢有猷為天心允符明良契合
如水與魚乃分齊斧乃典戎¶旃乃環甲胄鷹揚以先飛
渡長江首取浙東彭蠡之捷功為時¶宗潯陽既下江右
率従追奔逐北至于衡湘遂俘僝王遂取荆¶襄旋斾西
指蘇湖秀杭禽彼僣竊安此百粤奏凱来歸尋復北¶伐
威聲啍啍如霆如雷聞之者震當之者摧自彼齊魯以
及河¶汴城無堅瑕一鼓而奠乗破竹勢直擣燕都師之
所趨如涉空¶虚幽冀之疆澤潞之境闗隴之阻沙漠之
<pb:KR4e0024_WYG_011-30a>
夐龍旂一麾孰不稽¶顙甚於摧枯易如反掌混一之謨
本於九重王寔肩此戡定¶之功王功茂矣王澤深矣烈
烈轟轟震古今矣謂宜受祉黄髮<md:KR4e0024_SBCK_011-18a>¶兒齒出將入相相明
天子方倚長城遽停相杵天乎不吊悲¶動當宁昔我先
公委身戎行竭其膂力經營四方肝膽相照¶莫如我王
王視徳濟有如猶子徳濟識王爰自童稚㤙之慈之¶嵗
踰一紀先公既殂我憑我恃禔身報國庶無罪悔我之
所望¶惟王而已如何今日王又云亡嗟我小子能不痛
<pb:KR4e0024_WYG_011-30b>
傷身縻守戍¶䰟兮飛揚殯不執紼葬不臨穴緘辭千里
有淚如血一幽一明¶哀哉訣絶¶
　　　為廖平章祭忠武王文¶
永忠昔與伯氏有衆一旅知天命之有在爰委身於真
主奔¶走禦侮自彼淮土方艱難險阻之備嘗豈自意得
見王於和陽¶之滸立談之間分投氣合有如肺腑余亦
不自知其何以同事¶戎行至於今葢十六寒暑惟王文
武全材有力如虎雖猛將之<md:KR4e0024_SBCK_011-18b>¶盈庭孰英風之敢擬況於
<pb:KR4e0024_WYG_011-31a>
余孱弱而敢與王齒每受命從征輒¶忘其駑怯而相與犄
角者寔思附乎驥尾至於奬率六師灑掃¶九宇上以報
荅聖明下以乂安遐邇則王之所自許今南¶征北伐日
闢地千里混一之功佐運之勲震今而耀古真可謂不¶
負平生之語矣何堂堂山立之軀遽奄忽其蟬蛻將下
民之無¶禄抑脩短之有數然王之表表者固雖死猶生
而聲名與國同¶休於千萬世也余之歔欷而涕泗交墜
則念情好於疇昔感幽¶明之異路而已耳於呼哀哉
<pb:KR4e0024_WYG_011-31b>
　　　祭許祭酒文¶
於戱人生一世盛衰戚休雖云異境自達人而觀之均
夢幻與¶泡影夫得吾志也既非吾榮則失吾志也又豈
吾病葢不以窮¶達而損益者惟君子所性至於人力莫
能致者雖聖賢亦歸之<md:KR4e0024_SBCK_011-19a>¶有命我懐先生識髙才挺愽聞
強記流輩無競幼承家學力追¶先正藴為徳行發為文
章莫不珠揮而玉瑩聆其議論接其威¶儀孰不駭視而
傾聴昔先生之未出也識者見及門之士拘者¶以開躁
<pb:KR4e0024_WYG_011-32a>
者以靜散者以斂惰者以敏固知其規模可以任國家¶
之政際聖明之龍興喜幡然於幣聘立談之間機鳴籟¶
應謂相見之何晚不煩以官師之職遂授斯文之柄侍
經筵而¶領春坊奉宴閑而陪顧問對揚惟精白之心啓
沃皆典謨之訓¶恩禮度越乎尋常名聲洋溢乎逺近凡
其義以為質道以自殉¶知無不言言無不罄不朋而比
不詭以徇嗟易所謂謇謇而媢¶嫉者覆以為悻悻吹毛
求其疵瑕中傷成於俄頃位甫正於辟¶雍車忽道夫庾
<pb:KR4e0024_WYG_011-32b>
嶺尚賴鴻澤之滂沛遄歸安於鄉井舟溪幽幽¶可游可
泳若將終焉浩乎無悶然無賢不肖咸謂方今之時右<md:KR4e0024_SBCK_011-19b>¶文之運弓旌四出招延英俊有如先生之老成宜膺求
舊之眷¶而冠羣公以進攄胸中之大畜致君民於堯舜
以増光於前人¶而垂裕於後𦙍奈何松柏之堅貞竟同
蒲栁以摧隕將善類之¶殄瘁抑吾道之莫儐於戱天人
之際消長之理葢先生之所夙¶講亦先生之所自信齊
幽明於一塗兮尚否泰乎奚訊而況先¶生之耿耿者當
<pb:KR4e0024_WYG_011-33a>
不隨異物而澌盡則其有生亦既異乎衆人之¶為人也
肉未寒而名已泯茍能如此良有餘矣而亦可以無恨¶
吾黨所不能釋然而相與臨穴而悲哽者夫豈徒懷契
分於平¶生感死生其猶醉醒誠悼夫人物之𦕈然鄉學
之灰冷環視餘¶子譬則蛙黽念先生不可復作雖大道
之孔夷而吾其誰與馳¶騁¶
　　　祭段知府文<md:KR4e0024_SBCK_011-20a>¶明明天子即位之嵗多士如鱗四方來萃君於其間材
<pb:KR4e0024_WYG_011-33b>
優徳粹¶一見之頃使我心醉握手締交不持紹介遂獲
為僚國學之内¶朝誦暮絃如魚有隊同堂合席俛仰三
載並䝉選擢我甘恬退¶我既東歸君亦北邁相望萬里
君顯我晦八載之後豈期再㑹¶君實受命為民師帥五
焉既駕雙溪是税受廛屬邑惠然傾葢¶君之為邦後威
先愛仁聞洋溢膏澤奫濊惟耄惟倪悉沾悉¶溉巨室小
家交歡同戴薦遭水旱罔有怨懟謂君循吏其升以¶最
夫何一旦蒼黄就逮變生不測事出意外奄其死矣天
<pb:KR4e0024_WYG_011-34a>
乎何罪¶我方㷀㷀寢苫枕塊聞之咄咄望空書惟嗚呼
段君不聞牘背¶欲死死議古今一槩刻木之徒斯誓不
對君之不幸亦復何悔¶禍福之至雖不以類君子觀人
豈論成敗君能自信余言不再¶念昔國學同官行輩斵
䘮之餘惟君我在今君又沒世路愈隘<md:KR4e0024_SBCK_011-20b>¶我幸生存箴規
誰賴人瞻素帷胡寧不慨寓情一奠涕泗交墜¶
　　　祭胡先生文¶
嗚呼仲申良金美玉庶足以方公學術之精純商鼎周
<pb:KR4e0024_WYG_011-34b>
彛庶足¶以擬公述作之古雅惟嚴毅以自持曾毁譽之
不假故不合者¶甚多而合者恒寡方年嵗之壯盛侣麋
鹿而在埜逮景廹於桑¶榆乃聖主之遭逢承特招之明
詔邇清光於九重¶體右文之至意振教鐸於一邦及元
史之纂修遂大筆之獨當¶參公論以褒貶深上契於宸
衷然而寳懷而不售材蓄而不¶試代言顧問上雖注意
於柄用引年乞歸公則必行其素志¶得不以聲譽之隆
吾所謂富而不在乎禄之豐道徳之充吾所¶謂貴而不
<pb:KR4e0024_WYG_011-35a>
在乎位之崇不然既俞所乞拂袖而還長山之下竹林¶
之間僦屋以憇貸田以耘非樵牧以為伍則猿鶴之同
羣亦獨<md:KR4e0024_SBCK_011-21a>¶何樂而志氣欣欣嗚呼仲申意謂百齡以重鄉
郡何斯文之寡¶佑嬰㣲疾而遽病昔者相過塞坐書詩
英俊在列笑談麈揮今¶者之來室是人非帷交塵網庭
暗履綦嗟距公之云沒曾居諸¶之幾時慨夫事之殊異
忽乎已至於斯更一二嵗徴文獻於門¶墻者何從仰其
音徽牧牛羊於丘壟者誰復為之呵撝又况一¶紀必世
<pb:KR4e0024_WYG_011-35b>
乎此吾黨所以重反袂而歔欷也雖然生必有死盛必¶
有衰猶旦有夜理固若兹惟古聖賢其身雖沒而其名
永埀者¶亦惟托徳業與文辭公之所藴固不見於設施
公之所作則與¶古人而並馳其味也雋其聲也希大篇
短章細書深刻者有不¶家傳而人誦之然則公固自有
沒而不埋者存矣吾黨嘘唏又¶奚以為聊緝此言以侑
一巵葢不獨慰公於九京亦將塞後死者¶無窮之悲嗚
呼仲申以為是乎以為非乎<md:KR4e0024_SBCK_011-21b>¶
<pb:KR4e0024_WYG_011-36a>
　　　夏尚之太史哀辭(有序/)¶
我師克燕拔其知名士赴南京既而其類輩復官王朝
太史¶夏君獨以老病乞歸且歸㑹遣使分道搜訪元史
乃强君如江¶廣君辭不得命乃行行至畨禺以疾卒二
年冬十月十二日則¶卒之嵗月也君名以忠字尚之世
家袁州宋孝成恭后父族也¶曾祖自得鄉貢進士受業
畨昜陳克齊先生先生師徽國朱公¶其所緝問答語録
世傳焉自君以上皆世其學君蚤有譽於鄉¶年四十餘
<pb:KR4e0024_WYG_011-36b>
始用襲封衍聖公克堅薦授孔顔孟三氏子孫儒學¶正
危公素之治田雄霸辟君以為副轉惠州教授改涿州
照磨¶丙申秋燕都開設流寓科君入就試中其科擢翰
林國史院編¶修官調國子助教遷太史院都事方君田
雄霸時伯衡北遊得¶一見君道上不聞問埀一紀比相
見南京情誼之篤乃若乆要<md:KR4e0024_SBCK_011-22a>¶者間嘗語伯衡曰吾自分
老死於燕不復上先人丘墓去家時¶少子正年甫十二
荐更喪亂家燬母又死無誰為教恒恐其失¶學隕先緒
<pb:KR4e0024_WYG_011-37a>
今名在俘籍不能即死誠可愧然聖恩寛大旦¶夕且得
歸守塋域教子讀書以終吾餘年可謂不幸之幸哉抑¶
吾平生好為詩多至千百篇兵後片楮無復存今雖耄
矣歸訪¶故老於山椒水澨追惟疇昔江山人物睠焉若
失悲思感慨托¶聲詩以寄吾志亦安能已乎行當録以
遺子子為我序之則我¶盛年之作雖不得齒猗那清廟
之什而吾衰莫之詞或者得與¶麥秀黍離並傳焉嗟乎
言猶在耳而君竟死矣此其有足使人¶傷悼也夫此其
<pb:KR4e0024_WYG_011-37b>
有足使人傷悼也夫乃為楚歌以哀之詞曰¶
嗚呼夫子之好修兮胡遭時之棘艱飄風忽其烈烈兮
白日薄¶乎西山服南冠之峩峩兮旅膚敏以南遷包羞
而競進兮既非<md:KR4e0024_SBCK_011-22b>¶余心之所安欲退而自放兮又縶維而
莫余捐奉赫赫之明命¶兮備使价於炎方凌大江之浩
淼兮道忽經夫故鄉萍之川兮¶湯湯袁之山兮蒼蒼山
川宛其如昨兮何世故之不常問遺民¶於舊墟兮慨星
辰與木霜思少留而弗獲兮遂悠悠以南行歴¶大庾之
<pb:KR4e0024_WYG_011-38a>
嶔&KR0991;兮泝隴水之砅砰灌與莽其蓊薈兮虺蜮宂而臊¶
腥神惝恍以内傷兮氣歊赩以外嬰曾日月之幾何兮
竟魂釋¶而蜕形嗟夙志之莫申兮即長夜之冥冥亂曰
芝為葢兮桂為¶輈仍子陽兮羅浮層城慌惚兮阻以修
不死之藥兮矧可求羌¶胡為兮海之陬&KR0275;轟轟兮為霾
為雺叢薄黯黲兮有蛇兩頭海¶之陬兮不可以久留魂
歸來兮無離郵晞汝髪兮卧龍洲洲之¶上兮鬱松楸魂
不來歸兮使我心憂
<pb:KR4e0024_WYG_011-38b>
　　　貞惠先生方公哀辭(有叙/)<md:KR4e0024_SBCK_011-23a>¶貞惠先生方公之知濟寧也庶富教可謂兼舉之矣在
郡五年¶不惟民愛之而天亦助之先生以壬子夏拜命
於時郡入我¶職方且四年二州二十縣户僅三萬税萬
餘石先生下車揭書¶諭民有寃抑自直於庭禁胥吏不
得誰何日延耆宿周詢幽隠¶先是詔民墾荒田者滿三
嵗乃征吏徼功未滿嵗輒征之民¶疑以惰田不加墾先
生如詔㫖約民且籍其丁産類為上中¶下三等等復三
<pb:KR4e0024_WYG_011-39a>
之遇科徴則視籍為高(闕/)　追呼不遣皂𨽻遣¶符為信
符印而析為二左以追呼右藏先生所程之緩急一決¶
於已吏之舞手謀利者無所售而民之於生産作業始
得併其¶力比三年戸倍於舊有竒税以石計者增多十
有三倍而贏民¶之庶可見矣封内家給而人足雞犬羊
牛之聲相聞桑麻榆棗¶之隂相接社稷山川諸祀壇壝
莫不修崇器服莫不嚴飭垣之<md:KR4e0024_SBCK_011-23b>¶外莫不周樹名木新作
水驛城南門廡堂室易庳陋為宏敞甓¶魯橋棗林二牐
<pb:KR4e0024_WYG_011-39b>
又構石牐泗上教民陶瓦營屋百餘間峙粟農¶隙則伐
木為炭宂土藏氷民之富可見矣役浮屠修孔子廟堂¶
鑿泮池闢射圃造弓矢樹正鵠騁前進士為師選補弟
子員日¶一再視學親為正句讀較中否屬縣社立學學
凢數百區生徒¶二千人公事稍閒即召吏屬訓以詩書
法律其於教之也豈曰¶具文云乎夏秋二税前期移文
與民約小大家咸以後期為恥¶爭先輓負不待督責而
登逋逃之民襁負而來受鄽者相屬及¶先生以誣構就
<pb:KR4e0024_WYG_011-40a>
逮老稚號泣填道隨行數百里不能去者將以¶千數後
聞先生且死皆相向慟哭非有以得乎民其能然乎壬¶
子夏旱先生袒跣厯禱羣祠泣涕待命祠下誓不得雨
不還既¶而大雨如建瓴五穀皆熟後是連三嵗三禱皆
響應如初癸丑<md:KR4e0024_SBCK_011-24a>¶秋蝗先生省愆籲天是夜聞空中聲薨
薨乃飛蝗蔽天而過郡¶獨不災永嘉侯朱公亮祖統舟
師百餘艘征燕過郡河水涸舟¶膠莫能進脅先生大發
民浚河否則論如軍法日已晡先生仰¶天黙禱夜漏下
<pb:KR4e0024_WYG_011-40b>
二皷天雨明發水溢兩涯舟去而民無擾非有¶以契天
心其能然乎先生顔狀支體猶夫人也視聽言動猶夫¶
人也何獨為郡而治効乃爾於乎我知之矣年甫弱冠
研究群¶經及濂洛闗閩遺書尋鄉先達授受源委凢道
徳性命之懿精¶思力索而允蹈之至於天文地理禮樂
兵刑制度名物之屬亦¶辯析歸於至當慨然以為不合
天人以為學學非其學也而於¶易尤注意一卦一爻必
欲騐之事為其學術有如此者生平奉¶養甚約不御紈
<pb:KR4e0024_WYG_011-41a>
綺大布之衣寒暑不易曰惟一肉不治官事輒¶却不進
其寡欲有如此者在官月取禄米十斗給饘粥餘悉留<md:KR4e0024_SBCK_011-24b>¶倉助軍食時斛米可易白金三兩或以問先生先生若
不聞每¶行縣以糗糒自隨杯湯不取諸人兖州守奉二
木瓜因童以進¶笞童而反之饒陽令縁鄉曲雅故以潯
鴈侑書力謝去之晝之¶所為夜則白於天其廉謹有如
此者公牘堆几羣辯方譁先生¶徐折𠂻以片言當於理
而比於律畫一發遣庭無滯事大將軍¶徐魏公副將軍
<pb:KR4e0024_WYG_011-41b>
李曹公提兵十萬趨北平駐郡殆將踰時要官¶勢吏爭
索芻糧朝夕傍午先生從容酬給人人意滿而去其明¶
敏有如此者性不近名務以徳化府庭之間屏去械杻
楹懸草¶鞭亦不妄用民投牒者隨事大小裁決或笞辱
或戒諭不留案¶牘而尤慎於庶獄日省月録獄無淹囚
或有未報下者時食之¶以縻浙西江西兩省水陸數千
里運糧百萬濟寧先生撫其民¶不翅部民且憫其道逺
言於朝蠲其蠧耗其惻怛有如此者<md:KR4e0024_SBCK_011-25a>¶郡民以牛車轉戎
<pb:KR4e0024_WYG_011-42a>
衣於燕嵗暮雨雪牛相藉物故欲僦舟以載¶時有令役
民舟者誅僚佐畏令持不可先生曰民茍便縱抵法¶吾
不辭也立載以舟郡倉絶糧省檄民轉粟青州走七百
里民¶以為病㑹淮安漕運濟南者道境上先生欲俾淮
安輸郡倉而¶濟南致青州告於行省不得命即具白戸
部奏可郡將挾權¶貴勢當五六月調民數萬繕城民棄
其穡事洒淚而即工先生¶議密以聞同列懼獲罪權貴
相視不署名先生獨署之事¶聞即日詔罷其勇敢有如
<pb:KR4e0024_WYG_011-42b>
此者學術以本之寡欲以持之廉¶慎以濟之明敏以行
之惻怛以動之勇敢以成之治天下無難¶也況為郡乎
皇上器重先生注意圖任之而啣先生者¶遽中傷之御
史又從而羅織之先生視榮辱得䘮一致遂不與¶辯而
就逮謫役江浦年僅五十有一死尋及之此其道之所
以<md:KR4e0024_SBCK_011-25b>¶不大行而其澤之所以不逺被也悲夫豈天不欲天
下後世目¶真儒之効歟雖然道徳自任之死不回不亦
貞乎善俗之政治¶於千里不亦惠乎合二字為先生謚
<pb:KR4e0024_WYG_011-43a>
以昭公論不亦宜乎翰林¶宋公濓既銘其墓余乃哀之
以辭辭曰¶
時之真儒國之循吏賴有此夫些擢自布韋典領大郡
寒暑¶四徂些危持顛扶本仁輔義邇悦逺歸些庶富教
俱顯有成蹟¶可以大書些天人交孚小試之効亦既皦
如些俾乘事樞四海¶萬姓庶幾驩虞些云胡中途使遭
誣衊又剪屠之些澤不大濡¶斯世斯民亦獨何辜些已
乎已乎吾道之非一至於斯些天乎¶天乎可必也歟呼
<pb:KR4e0024_WYG_011-43b>
之奚為些嗚呼吾徒泣下沾裾豈曰此夫之¶欷歔些豈
曰此夫之欷歔些¶
　<md:KR4e0024_SBCK_012-1a>¶　
　
　
　
　蘇平仲文集巻十一


<pb:KR4e0024_WYG_012-1a>
欽定四庫全書
　蘇平仲文集巻十二¶　　　明　蘇伯衡　撰
　　碑誌碣¶
　　　故元贈亞中大夫集賢直學士包公墓誌銘¶
故贈亞中大夫集賢直學士輕車都尉追封上黨郡侯
包公諱¶涇字東伯括之麗水人考諱開宋府學教授元
贈朝列大夫同¶僉太常禮儀院事騎都尉追封上黨郡
伯妣郭氏贈上黨郡君¶生於宋咸淳辛酉四月五日仕
<pb:KR4e0024_WYG_012-1b>
元大徳皇慶間尋自引歸後以¶予容徳官秘書封承事
郎集賢院都事卒於至正戊子四月二¶十六日夀八十
有八明年十二月十九日祔于治平孝子陳茂¶元墓左
公本孝子之七世孫國學上舍生諱儲者其生父也母¶
翁氏於太常府君為中表兄弟公生八嵗䘮其父母時
太常府¶君方教授於家徃師事之見公器識異常兒自
顧無子逆命為<md:KR4e0024_SBCK_012-1b>¶後以故公歿祔孝子墓仍以田六畝給
孝子嵗時薦享治命也¶葬後十九年容徳陞三品加贈
<pb:KR4e0024_WYG_012-2a>
今官階勲爵公雖早孤克自振¶勵儒書吏事罔不積練
又氣岸魁梧音吐鴻暢達官貴人交相¶引重由郡列曹
掾歴績溪龍泉兩縣典史調慶元路行用鈔庫¶副使年
且五十矣一日喟然曰仕將以行道也不然則為養云¶
耳今吾俯首下僚道之不行矣而吾二親又早見棄苟
升斗之¶粟奚為哉遂謝事竟歸尚羊山水間惟日以教
子為務諸子皆¶有材局而埜與容徳慨然有志於當世
出遊京師受知時宰薦¶之于朝膺受官使日近清光恩
<pb:KR4e0024_WYG_012-2b>
寵之渥一時鮮儷詔蠲其家租¶稅力役之征無有所與
蓋異數也公被璽書顧謂家人曰朝廷¶遇我以優典為
其能賢而已我獨不能彰上之賜乎于是推其¶有餘賑
親故鄉鄰距其居三里有山溪焉架石為梁曰保安橋<md:KR4e0024_SBCK_012-2a>¶嚙於瀑水涉者以為病公為復之里有觀音院相傳孝
子所重¶建嵗久摧圮繕而新之割田四十畝入治平寺
以贍其徒而崇¶道觀亦畀之田半於治平其于為義甚
于嗜欲蓋以此終其身¶前配金氏累贈上黨郡夫人繼
<pb:KR4e0024_WYG_012-3a>
薛氏子四人垚隠居行誼有公¶之風森慶元路儒學教
諭埜卒官御藥院大使容徳累官朝請¶大夫僉太醫院
事金出也女二人適項順陳驥薛出也孫男二¶人嗣祖
䕫州府建始縣知縣階承事守文太常禮儀院掾史孫¶
女六人婿曰山隂知縣張宣曰善慶曰兵部尚書世列
門曰萊¶州府同知祝彦方之子金生曰某曰某曽孫男
若干人曾孫女¶若干人公以覊孤三尺之童見器于太
常府君而為之子不待¶程督早夜力於學問以材表見
<pb:KR4e0024_WYG_012-3b>
荐有祿位雖髙尚其志早既閑¶放措諸事業不自其身
然義方之訓行于家庭諸子彬彬稱其<md:KR4e0024_SBCK_012-2b>¶家兒二仲競爽
出為世用致位通顯貤恩昭被䟽爵侯伯不惟¶公食其
報而太常府君亦蒙寵光其於命後之志復何負哉而¶
况曾孫衆多克守先業又有若嗣祖者際今之聖時出
宰百里¶善於撫綏至於絶域亦愛敬焉則公之劬躬燾
後可見矣嗣祖¶懼夫潛徳日逺日冺以伯衡嘗簉属史
氏求銘其墓叙而題詩¶之豈獨以表公于不朽且俾來
<pb:KR4e0024_WYG_012-4a>
裔知陳氏之為包氏而包氏之¶𦙍絶而復續皆自公始
詩曰¶
猗集賢公髫齔而孤來後於陳以姪從姑夙興夜寐不
戒而飭¶博通詩書明習法律爰被推擇歴試大邦邦伯
袖手仰其贊襄¶乃典縣幙乃司筦庫低徊嵗月莫展其
素喟然興嘆拂袖而歸¶蓄其所藴嗣人之遺詵詵嗣人
克承公志發迹韋布通籍朝著¶帝謂予令由父之賢天
書下賁賦役是蠲既蠲賦役褒封申錫<md:KR4e0024_SBCK_012-3a>¶爵則邦君三品
<pb:KR4e0024_WYG_012-4b>
其秩亦既有子而又有孫仕於熙朝以政事聞¶人亦有
言河潤九里維公之澤沛乎未己太史勒銘以焯墓門¶
尚其來裔思厥夲源<md:KR4e0024_SBCK_012-5a>¶　　　温州衛中左所千户馬公墓碑¶
洪武十六年二月二十有四日平陽守禦武毅將軍温
州衛中<md:KR4e0024_SBCK_012-5b>¶左所千户馬公卒於位享年五十有二嗣子良
從治命擇地平¶陽縣萬全鄉鳴山之原而葬卜以三月
十有七日前期奉狀請¶銘于前史官蘇伯衡公于律應
<pb:KR4e0024_WYG_012-5a>
銘而良又以禮請烏得而辭按¶公諱俊字世傑姓馬氏
髙郵人祖重四府君妣顔氏考元一府¶君妣蔣氏公幼
有大志身長不滿六尺而音吐如鴻鐘膂力絶¶人善騎
射嵗壬辰張士誠起髙郵器公用為萬户使𨽻令平章¶
潘公既而從渡江入姑蘇及士誠以姑蘇納欵凡其下
人授官¶有差公擢浙東道宣慰使司都元帥鎮杭時元
祚將終公無所¶施其材略嘗歎曰蠅不附驥不能致千
里人不得所依獨能發¶名成業乎丙午冬曹國李公奉
<pb:KR4e0024_WYG_012-5b>
詔取杭公遂率所部數千人¶出附曹國公嘉其誠立命
從攻崇徳㧞之進取嘉興回守富陽¶呉元年正月奏授
管軍千户十月從永嘉侯朱公平温州台州賞<md:KR4e0024_SBCK_012-6a>¶以鞍馬
尋分兵扼黄巖海口遂遵海夾擊福州既會大軍撫定¶
福州乘勝克延平汀州洪武元年正月從都督林公捕
海冦昌¶國之蘭秀山七月復從曹國公擊破閩溪青龍
等砦二年正月¶進階武略將軍戍隂華二月曹國公以
征虜副將軍北伐公統¶於指揮徐公以從略定錦州敗
<pb:KR4e0024_WYG_012-6a>
江文清國公軍下惠州進擊大¶寧全寧遼河又下遂從
攻上都八月援大同克馬邑與孔興脫¶列伯二國公軍
遇合戰大㨗逐之至黑河還次北平三年二月¶復從攻
雲州敗敵于察罕諾爾之地以五月克上都應昌慶州¶
六月取髙州瑞州八月師還北平徃援保昌而班師¶詔
下以十月還戍金華四年二月賜文綺絹各八仍下¶制
書世世承襲戍金華五年為洪武七年以平陽岸大海
俾移¶戍焉至平陽與所長事繆侯美改築其城十年七
<pb:KR4e0024_WYG_012-6b>
月換武毅將<md:KR4e0024_SBCK_012-6b>¶軍十四年十月處州盜呉達三等蔓延平
陽西鄭公率所部出¶林來浦越龍潭襲破黄灣遂抵呉
巖山呉巖山最號險絶中怒¶崖有穴若堂四面壁立萬
仭賊衆據為窟穴公至其下親蒙矢¶石選勇㨗者蟻附
上奮擊竟夷之屯銀瓶寨以當其衝突分軍¶徶東溪剗
彭坑鏺萬松林所向披靡征南將軍延安侯統大軍¶乃
至雖分任諸將以公習地利常命為導凡破二十砦斬
首千¶餘級賊平咸以功為最事聞有楮幣之賜踰年而
<pb:KR4e0024_WYG_012-7a>
疾革端坐而¶逝一軍莫不洒泣初外舅陳元吉知公非
常人延為贅婿其歿¶也公喪葬以禮養外姑三十餘年
生事死葬一如其母外家無¶後剏庵外姑墓側并祠外
舅有嘗與公同仕而失勢者每有以¶周之而妻其子以
愛女性磊落喜延接賔友尊爼之間情文藹¶然配陳氏
側室楊氏子男四人良𤣥庸陳氏出讓楊氏出𤣥早<md:KR4e0024_SBCK_012-7a>¶亡
女四人長未行而卒次適周忠餘尚幼伯衡惟公爵列
五品¶位冠一軍而爵位世及將與國家相與悠久其得
<pb:KR4e0024_WYG_012-7b>
於¶上者侈矣非勞烈之茂何以臻此公嘗南踰閩嶠北
涉沙漠轉¶戰萬里之外決勝兩軍之間豈無竒計逺略
而平生未嘗以語¶人迄無得而稱焉是則可惜也欽惟
聖上錄人之功雖逺不¶忘㧞之千百户之列而擢置環
衛者累累有之昭被殊渥峻陟¶崇階人之於公盖有望
焉而天遽奪之不尤大可䀌傷乎然其¶所樹立固自有
餘裕播以銘詩使千載之下知我朝千夫長有¶若而人
一代賢材何其衆多也哉銘曰
<pb:KR4e0024_WYG_012-8a>
於皇上帝祚我大明羣材挺生如雲之蒸小大將臣罔
匪¶人傑奔走輸忠光輔鴻業桓桓馬公鷙勇沈雄奮挺
大叱孰當¶其鋒始在偽呉韜其材略日夜引領以俟所
托文武李公問罪<md:KR4e0024_SBCK_012-7b>¶錢塘公率所部迎於道傍李公曰嗟
汝實余嘉余汝指蹤汝余¶爪牙公益感奮死以自誓既
㧞崇徳遂取檇李帖温定台朽拉¶枯摧廓其氛祲呉越
攸靖旋師而南夾攻七閩溟波浩浩不見¶其津視若平
地揚舲飛渡迺會步騎于城之下七閩載安凱奏¶而還
<pb:KR4e0024_WYG_012-8b>
殱彼小醜蘭秀之山李公受詔戡定朔漠公屬槖鞬或¶
犄或角堂堂六軍百萬其羣奮不顧身莫與公倫黑河
以西隂¶山以北何戰不㨗何攻不克武功告成萬國咸
寧推恩世及亦¶孔之榮皇鑒于古聿修武備剖符列戍
星羅棊置維公所戍¶于彼金華里閭晏安有桑有麻平
陽岸海國之重鎮孰克保障¶更以公任公入其疆增城
浚湟寛是南顧如水有防辛酉十月¶盜起于括蠢蠢愚
民煽亂竊發乃援桴鼓乃礪戈矛乃率部曲¶徃斧其喉
<pb:KR4e0024_WYG_012-9a>
何異泰山壓彼雛殻列塞既鏟窟穴斯覆上將至止<md:KR4e0024_SBCK_012-8a>¶士
馬不勞鐃鼓短簫獻㨗于朝天子曰都内出楮幣馹¶騎
星馳旌厥勞勩皇仁如天垂念有功凡百勲舊次第登
崇¶曰公曰侯孰不公望嗇不使年奄焉淪喪長城之隳
殄瘁之悲¶爾軍爾民一是涕洟鳴山峩峩畢茲窀穸勲
名不磨不在斯刻¶
　　　故元呉江州儒學教授孔公墓誌銘¶
昔有元致崇極於光聖凡厥子孫例得以布衣補州縣
<pb:KR4e0024_WYG_012-9b>
學官以¶故平陽孔氏于時有祿位成功名者相隨屬矧
公材徳之優學¶問之䆳文章之工出乎羣從而出身又
特用曲阜子孫例補州¶郡教授孰不以逺大期之及起
教授呉江年四十六矣又二年¶竟卒于官於乎豈非命
也夫公卒于至治癸亥十月二十四日¶而以重紀至元
丙子十月某日葬于新隴逮至正乙未十一月¶廿一日
乃改葬管奥之源後二十有九年為洪武十六年伯衡<md:KR4e0024_SBCK_012-8b>¶客遊平陽其子克烈以其季克勛嘗同朝奉事狀乞銘
<pb:KR4e0024_WYG_012-10a>
誼不得¶辭乃為之記公諱文栩字周卿孔子五十四代
孫後唐同光二年¶諱檜者自闕里避亂來居平陽歴十
世而至宣義郎漕舉進士¶伯奮無子以從兄贈承事郎
缶之第三子胄舉進士承信郎淮¶北提刑幹辦官貴明
為子生釋褐進士迪功郎淮北路帥幹淇¶孫公之父也
母夫人周氏公生而宋亡未成童刻意為學迪功¶府君
器之使受經于鄉先生林公霽山學詩于安國張公湛
江¶時兵燹後家無遺書諸經史露抄雪纂口誦心惟至
<pb:KR4e0024_WYG_012-10b>
忘寢食比¶冠名已起矣杭為宋故都向之宿儒遺老猶
有存者乃以至大¶間辭親出游若紫陽方公回淮隂龔
公開南陽仇公逺句章戴¶公表元永康胡公長孺公遍
游其門而見聞益充造詣益深諸¶公亦喜為之延譽名
聞于一時省憲二府若大明髙公昉東平<md:KR4e0024_SBCK_012-9a>¶王公侯争引
㧞之未及授官丁迪公府君憂未除丁太夫人憂¶服除
署義烏縣學教諭以師道自仕士論翕然歸之縣達嚕
噶¶齊瑪蘓繙為下誣構公言之分憲得釋其為上官敬
<pb:KR4e0024_WYG_012-11a>
信如此秩¶滿黄公溍贈以言屬望甚至改池州路學正
貴池縣學與豪氏¶争魚陂郡久不能决司憲乃檄公與
楊主簿者按視豪民以公¶學官易之而倚重簿公詰之
曰據文界淺水爾烏得梁中流立¶奪侵地歸諸學郡守
以公先聖人後親信之而貳車與守不相¶能以公黨于
守至詆以言公曰立于争地不去尚得為知機乎¶拂袖
竟歸治園亭蒔花木日求四方賢士與鄉人之老者觴
詠¶爼豆之間隤然與世相忘郭公貫在吏部趙公孟頫
<pb:KR4e0024_WYG_012-11b>
在兵部雅¶知公相與推挽會襲封衍聖公思晦以薦牘
上置前資特授以¶呉江之職階將仕郎則至治辛酉也
視事伊始霖潦害稼贍學<md:KR4e0024_SBCK_012-9b>¶田租無從徴者凡三頃而閭
丘知州必欲取盈公争不聽則請于¶會府竟如公言免
徴由是知州衘公日夜躡尋其過誤公樂育¶之政修出
納之際慎且兩嵗訖無所得江浙省臣聞公材名羅¶致
為掾方治装以暴疾卒公所至必興學校以教化為先
諸生¶具有成績平生篤恩義好施與宗族百餘口尊其
<pb:KR4e0024_WYG_012-12a>
老者以禮懐¶其少者以恵直言正色舉宗推重之女兄
歸潘氏女弟歸薛氏¶遣使候問相繼于途外祖周氏無
後嵗時祭掃其墳墓終身周¶窮振匱觧衣推食于親故
鄉鄰懇懇如也性尤矜嚴士行或不¶檢絶弗與徃来人
咸敬憚焉家廟在城西事多綿蕝聖像所御¶扆不稱制
忽謀于伯兄建康録事貞卿改作髙座工甫畢而大¶風
雨挟海潮奄至平地深水六七尺而聖像以座髙無虞
衆服¶其先見娶陳氏先八年卒合葬新隴繼汪氏後二
<pb:KR4e0024_WYG_012-12b>
十七年卒别<md:KR4e0024_SBCK_012-10a>¶𦵏南湖子五人克熈長林縣學教諭陳出
也克烈克缹克勛建¶徳路學教授仕¶皇朝歴侍禮郎清
河縣知縣隴州知州汪出也克然興化路學正¶媵陳出
也孫男四人希城希竦希在希至女八人伯衡悲公有¶
其材有其時而無其命又愛克烈之能孝乃為銘曰¶
士之窮亨係其所遇乗時㨗出或致富貴文宣孫子在
元之世¶視凢庶士恩隆數異繄公之生式逢盛際矧宏
其中而彪其外¶才孚於人譽望攸萃謂冝奮飛翺翔朝著
<pb:KR4e0024_WYG_012-13a>
四十八齡遽鎩其翅¶僅霑一命卒不大施雖不大施文
猷克繼是謂能賢公乎奚愧¶昭明于上其藏在是銘闡
其幽用詔来裔¶
　　　故梅軒處士林君碣銘¶
林氏系出莆田闕下初遷長溪再遷平陽居平陽者非
一族人<md:KR4e0024_SBCK_012-10b>¶因其所居地望為别而居嶺門者是為嶺門林
氏嶺門之族始¶于宋某路帥府㕘議遵至其子光禄大
夫知諫院季倫而益顯¶以科目宦學相繼迭起沿于宋
<pb:KR4e0024_WYG_012-13b>
季六世而得故元梅軒處士處¶士諱元彬字文卿生以
大徳戊戌正月三日卒以至正壬寅八¶月十五日𦵏以
今洪武乙夘年二月十七日兆在親仁鄉茅竹里之¶原
後八年嗣子世光属前江陵路儒學正孔克烈為狀請
眉山¶蘇伯衡銘而勒諸墓上之石伯衡嘗簉属史氏紀
徳銘功其職¶業而考辭諏事又知處士為厚徳長者此
而不銘将誰銘乃叙¶而銘之處士讀書務明體要不為
章句譤繞擇然後言賢然後¶交忖度然後許諾即許諾
<pb:KR4e0024_WYG_012-14a>
已百金不易也治家以法冠婚䘮祭¶一本朱子家禮未
嘗若流俗人惑浮屠之法修滛昏之祀性至¶孝其母以
其父之沒也哭之過而䘮明處士百方醫療榻于母卧<md:KR4e0024_SBCK_012-11a>¶榻傍以便奉承旦則抱坐堂上暮抱入卧内以為常頃
刻不離¶左右自食飲以至便液躬扶持之凡二十餘年
母乃卒處士治¶𦵏執禮甚哀戚與從弟平陽州毉學録
元啓友愛尤䔍無子命¶庶子悌為之後嵗癸巳盜起犯
縣郭處士率家人浮海踰青山¶之麥城辟焉中流大風
<pb:KR4e0024_WYG_012-14b>
雨與波濤鬭勢欲壊舟同舟之人無不¶蒼黄號泣獨處
士凝坐自若神色不少變徐諭衆曰詎不聞諸¶死生有
命使命盡今日縱懼能生乎孰若安之為愈頃焉風恬¶
雨霽舟獲登陸人人手加額曰此公至誠所格也明年
辟地新¶渡㑹癘氣作病者相仍里中不敢徃来處士每
晨躬持善藥撫¶視之零丁者舁至家治之多賴以全絶
糧之家分粟賑之又明¶年嵗凶賑之如初更設粥食飢
者所活百數十人而不自以為¶徳也㓂平歸即故址築
<pb:KR4e0024_WYG_012-15a>
室以居自是家事置不問日逍遥長林<md:KR4e0024_SBCK_012-11b>¶曲水間或援琴
作秋鴻一闋翛翛然有塵外之趣見者疑為神¶仙云臨
終寢疾諸子進藥却而不飲仰而笑曰藥能已疾亦能¶
續命耶訃聞閭居巷處之人咸曰善人亡已吾将何賴
相視泣¶下配藍田程氏邑右姓婦儀母道閑之有素而
善綜理家務後¶四年年六十二亦卒寔丙午十二月十
六日也其𦵏與處士同¶兆同日子男二人世光悌也女
二人婿曰鄭天霖曰陳沂孫男¶二人長與直國子生釋
<pb:KR4e0024_WYG_012-15b>
褐授廸功郎青州府䝉隂縣主簿次與¶方曽孫男二人
公積公稹女三人尚幼處士髙祖諱勛朝奉郎¶通判漳
州府事曽祖諱仲覺正議大夫主管瓊州安撫司公事¶
祖諱儼夫朝散大夫知道州事學者尊之曰怡堂先生
父諱渌¶翁元建寧路儒學教授母鄭氏登仕郎大誼之
女而梅軒處士¶自號也處士以賦性耿介不能與時推
移有藴而不試隐約以<md:KR4e0024_SBCK_012-12a>¶終身然平生所樹立自足為搢
紳歆慕彼富貴炳赫而枉已屯¶膏者雖庸人将羞道其
<pb:KR4e0024_WYG_012-16a>
名失得果何如也與直起諸生有民社¶春秋甚富材學
甚優而事業如方至之川人益知處士善慶之¶積于是
乎在矣銘曰¶
處于家庭行乎懿也臨乎危難見何異也材而不仕尚
吾志也¶施而不徳行吾義也利乎其後固侈于籝金之
遺也纉乎其先¶又何必析圭之貴也俯仰無愧優㳺卒
嵗於戱不圖見斯人于¶斯世也¶
　　　元故廣徳路平準行用庫副使郭君墓誌銘
<pb:KR4e0024_WYG_012-16b>
至正四年十二月丁丑廣徳路平準行用庫副使郭君
貴權卒¶于家𦵏以十三年十二月已夘後三十年為洪
武十六年其子孚¶拜且請曰先人𦵏已乆而墓隧之石
猶未有刻諸孤惟孚後死孚<md:KR4e0024_SBCK_012-12b>¶今年六十恐一旦不可諱
無以下見先人謹奉(闕/)　之狀以請倘¶矜而賜之銘則
先人不死而孚即死無憾矣伯衡感其言亟荅¶拜而不
敢辭按郭氏世為平陽人最號鉅族與立君之名貴權¶
其字也曽祖諱自中宋廸功郎祖諱宗昭不仕考諱元
<pb:KR4e0024_WYG_012-17a>
春宋太¶學齋諭母陳氏而君周出也生於宋咸淳己未
三月四日㓜聰¶敏(闕/)　　　有過人之志十嵗母沒又
五年父遘疾毉者不能¶治語君曰汝不幸早失母今我
又度不起汝将誰恃以立冝自力¶以底于成君涕泣露
禱于天引刀刲肉于腹左脇右鬻粥以食¶父父疾立愈
而初不之知也既而婢以言聞者嘖嘖稱其能孝¶踰年
父乃卒君雖失怙恃㷀然獨立而能自奮發力學里人
㳺¶氏噐之延為贅婿由郡學生員吏于樂清于永嘉于
<pb:KR4e0024_WYG_012-17b>
瑞安于温¶台運糧千戸所歴太平台州慶元三郡(闕/)曹
掾既書滿署集慶<md:KR4e0024_SBCK_012-13a>¶路句容縣典史改信州路平準行用
庫副使及調廣徳而年将¶六十矣喟然歎曰我為吏三
十載未嘗處人後以督漕至京師¶蒙賞賚甚渥所事二
千石率皆中朝名卿不以吏遇我典句容¶幙咫尺䑓察
見謂㢘能然謖謖刀茟簿書間頴出不能以寸非¶命也
邪夫仕将欲以行志列職筦庫志莫之行矣何以廬為
哉投¶牒竟歸初愛樂清佳山水卜居焉後以先世墳墓
<pb:KR4e0024_WYG_012-18a>
在平陽留長¶子守樂清田廬而携幼子返平陽杜門端
居厚自養以尊其生¶鬚髪班白而童顔不衰賔友相過
不酣醉不聴其去賢大夫来¶涖平陽慕其典刑多禮于
其廬間以政事咨決君諏經據律開¶陳指導動中肯綮
而慎重滋至從容一語未嘗及其私諸公愈¶敬重之優
㳺事外囂然以樂隤然以委乎至順盖二十年餘年¶七
十四而終臨終之際初無所疾苦氣息奄奄夷然而逝
娶㳺<md:KR4e0024_SBCK_012-13b>¶氏先二十三年卒男曰凱經筵撿討女曰寧適鄉
<pb:KR4e0024_WYG_012-18b>
貢進士周尚¶徳繼葉氏後二十二年卒男郎孚也學行
卓然前朝舉校官不¶就皇朝舉秀才以老不行孫男四
人寅錫勉南女三人¶婿曰樞宻院經歴鄭晅曰真定史
公達曰(闕/)　　　鄭彦東墓¶在西鄉章家原㳺氏𦵏樂
清茗嶼鄉東漈山葉氏祔君墓左三¶十歩昔有元以吏
治撫諸夏富貴之資公卿之選胥此焉出以¶故豪傑之
士折而從之然得之不得有命孔子固嘗言之而不¶蹈
韓子所謂僥倖于萬一老死而後止者㡬何人也君以
<pb:KR4e0024_WYG_012-19a>
有猷¶有為持文墨論議州郡間觀其在運糧所佐千户
樂侯克敬剏¶署募船立法監&KR0724;使後之人可以繼處在
台州見噐于守趙公¶鳳儀任以事不避繁劇而數平反
疑獄在句容裨賛其令李允¶中以寛恕平易為施而政
刑辟不施而邑以治秩滿百姓謁䑓司告<md:KR4e0024_SBCK_012-14a>¶留可以知其
非碌碌之流而況積累任勞循序而進亦可以貴達¶然
年未及謝奉身而去其賢于汨沒而忘返者豈不相什
百哉¶然則君之藴雖不克究于用而其志則可尚也已
<pb:KR4e0024_WYG_012-19b>
銘曰¶
維材與時貴富之資有得不得寔命之為紛紛鄙夫曽
不是思¶嘆老嗟卑百喙一辭君材孔碩靡適不宜而又
有時大路載馳¶低徊簿書踰三十期匪我不武有物司
之謝不待年巻而懐之¶髙尚其志山砠水涯樂夫天命吁
嗟庶幾欲知其人視此銘詩¶
　　　黄景昭墓誌銘¶
君諱文明字景昭姓黄氏其十七世祖珌與宋太史文
<pb:KR4e0024_WYG_012-20a>
莭公之¶七世祖玘從兄弟同自金華徙于分寧玘之後
㽞居分寧而¶珌之子恵復自分寧徙剡恵之子褒又自
剡徙諸暨褒生勝勝¶生衛尉卿振振三子長比部貟外
郎宋卿次正議大夫舜卿次<md:KR4e0024_SBCK_012-14b>¶承事郎晉卿宋卿生宣義
郎充充生傳傳生宣教郎康時康時¶生良材良材生鎰
無子以朝奉郎知鹽官縣事誾之𤣥孫新為¶子誾乾道
已丑乙科進士則朝請郎知浦江縣事贈開府儀同¶三
司汝楫之子正議大夫鉞之孫承事之曽孫也新生瑞
<pb:KR4e0024_WYG_012-20b>
是為¶君之考妣吴氏君生于元之至大庚戌十月二十
日卒于¶國朝之己亥五月六日以辛丑十月三日𦵏于
孝義里銅坑之¶原後十有九年其子鏞奉事状請追銘
其墓余先是從鏞閲其¶家乗知其自剡遷諸暨之世次
思其先世榮貴文墨之赫奕觀¶其子孫長厚而衆多雖
曰徳厚者流光亦由引而申之代有其¶人故嘗為叙其
事君之懿行有光前烈銘以示来裔又安得而¶辭君之
事親也以隻身綜家務内而生産作業外而應酬門户
<pb:KR4e0024_WYG_012-21a>
服勞而不憚随事諮禀而行一不以貽親憂其親喜曰
吾有子<md:KR4e0024_SBCK_012-15a>¶矣家政一切寘不問而娱意杯酌親友過門輙
㽞與飲飲輙窮¶日夜君左右侍奉徃徃不觧帯天寒氷
凍夜半取魚池中羞之¶以饋所以順適之者無所不用
其情可見矣其待宗族也因仁¶夀庄田正其疆畔登其
嵗入之數籍長幼而時給之又為之䂓¶約俾後人有所
遵守從父兄弟以乏軍儲至被榜掠禍且及其¶妻子君
慨然曰鄉隣有急猶當相周況兄弟乎悉出金帛徃代
<pb:KR4e0024_WYG_012-21b>
之輸方國珍楊完者兩軍趨越郡人雖不安居其鄉固
安堵無¶他虞而君遽率其族載其帑避之他所無何官
軍狎至環鄉率¶焚蕩狼籍惟君舉宗以先去免禍其撫
鄉鄰也每嵗發廪貸之¶散以春夏之交歛以秋冬之交
不問豐凶不計多寡皆不取息¶有不能償者来嵗貸之
如故里小家以貧故産子多不舉君遇¶其産時例餽以
米又若干名娩母米由是里中産子得不至不<md:KR4e0024_SBCK_012-15b>¶舉長吏
延義士大修其學宫闔郡惟君一人赴之長吏好謂君
<pb:KR4e0024_WYG_012-22a>
曰此役吾熟計費殊浩穰若挺身任之後得無悔乎君
對曰世¶人傾貲崇餙佛老之居且猶不悔況先聖人之
居乎縱傾貲以¶崇餙小人又何悔焉于是具竹木灰石
瓴甓芻糧之類召梓人¶陶人攻金攻石設色之工棟梁
榱桷之朽腐者易之階陛壇壝¶之毁缺者完之屏幛帷
幄之故弊者更之像設五色之澷漶者¶新之甫五月而
南面之像侑食之容殿堂門廡齋舎之属煥然¶一新凡
用錢若干萬緡事見宗家侍講文獻公所為記此尤人
<pb:KR4e0024_WYG_012-22b>
所難能者然此特衆人耳目之所及者他若行乎不見
不聞者¶固無得而稱焉娶東陽曹氏婦徳母儀冠于九
族子七人長鏞¶也次鍊劉鎧鑾鉦鏜君沒時冠者纔三
人餘或未成童或甫髫¶齓或在襁褓今皆克成立有孫
男十二人孫女九人曽孫男二<md:KR4e0024_SBCK_012-16a>¶人同居不别籍内外雍
穆略不見有間則其行脩于已而化行¶于家又可見矣
於戱黄氏之在諸暨自宋以来登科領荐以世¶賞入官
以䔍行著稱者彬彬焉衣冠蟬聫項背相望非積累深
<pb:KR4e0024_WYG_012-23a>
厚何以臻此善乎史官宋濂氏之言曰衛尉仁及于鄉
仁夀夫¶人澤加于宗族而其三子十一孫皆躋膴仕方
臘之亂開府罄¶家財以贖俘者而其子登進士者五人
特奏者一人自是與有¶禄食者終朱之世於戱今君之
有徳于族于鄉可謂侈矣其子¶孫有不食其報乎當知
後之視君亦猶今之視衛尉開府無疑¶也銘曰¶
文獻之家寔難為繼有顯黄氏興自五季綬組簪纓幾
四百䙫¶維君嗣之克比克類不世其祿世其徳誼人之
<pb:KR4e0024_WYG_012-23b>
有急若疾在已¶振之以財如棄糠粃有廟有學君所獨
治用錢鉅萬曽不為意<md:KR4e0024_SBCK_012-16b>¶紛紛鄙夫孳孳為利斬其先澤
夀不盖愧君不多夀君多令譽¶前承後引綽有餘裕¶
　　　敏齋處士林君碣¶
君諱均翁字彦祥姓林氏號敏齋其先自莆田遷長溪
赤岸自¶赤岸遷平陽四溪宋初廸功郎熈又自四溪遷
塗川六傳至主¶管誥院膺君之髙祖膺生朝奉大夫知
雷州珪君之曽祖珪生¶朝奉郎知烏江縣嶸君之祖而
<pb:KR4e0024_WYG_012-24a>
諱某者其父也母吴氏廸功郎¶知江隂縣亮之女太常
博士藴古之孫君生元貞已未五月己¶丑為人質直忠
信非其人未嘗妄交家饒于財以錢貸人取息¶嘗從輕
至正己夘鄰不戒于火烟燄至君家君與其兄析翁出¶
凡所質人金帛服用而已帑不顧曰彼可燬此不可使
燬也里¶人乗時或取粟其倉或取貨其樓君戒家人勿
禁曰與其歸于<md:KR4e0024_SBCK_012-17a>¶煨燼無寧為人所有也陳明者取貨不
已樓燬壓于梁木火焚¶其足矣君㧞諸火中人益以為
<pb:KR4e0024_WYG_012-24b>
長者嵗庚寅入郡城得鹽引一¶十有六道元豐橋上宻
偵至日暮覔者終不至明日鷄鳴復徃¶偵見一人徬徨
来徃詢之曰我處州王文興也失鹽引覔之不¶得君出
諸懐中枚數而歸文興伏地謝曰微公寧尚可復得¶耶
甲午春兵火之餘癘氣流行死者相枕藉賴君予㨹而
収者¶五十餘人又二年㓂復作環塗川之民被其毒尤
甚類皆乏食¶不能存賴君發粟而飽者七十餘家嘗有
佃人夫婦肩田租来¶入視其粟大半傷于火問之對曰
<pb:KR4e0024_WYG_012-25a>
旬日前家失火盖藏一空僅¶餘此爾君聞之惻然遂捐
其租加賑恤焉萬全石塘架石為橋¶其&KR0113;九十尺其廣
得其&KR0113;二十之一而贏五寸丁酉之秋大風¶雨水暴湧
壊焉君重建之不以煩里人又除四脚橋東驛通一<md:KR4e0024_SBCK_012-17b>¶百
丈有竒車者無濟盈行者無側足相與誦美之平生輕
財好¶施徃徃如此非學而能盖出于天性也晚年更築
室東郊之外¶均橋之北率妻子居之居均橋二十五年年
七十有一以至正¶乙巳十月壬寅卒遂以閏十月甲寅
<pb:KR4e0024_WYG_012-25b>
𦵏章灣之原配應氏生于¶元大徳丙午閏正月戊戌卒
于洪武丙辰九月乙巳而𦵏于¶(闕/)年(闕/)月(闕/)日子男一
煥女一婿曰孔謜孫男三人時旵旭女一¶人適陳諲煥
念其先人不有禄位隐居行誼而施及鄉閭澤在¶子孫
宜得銘以昭之失今弗圗後将無聞乃奉邑士劉東所
為¶状来請余觀三王之世井地以居民而又教以任恤
之政與刑¶是以比閭族黨遂州之間其出入守望疾病
患難之際莫不以¶義相扶持如状所云君于鄉黨隣里
<pb:KR4e0024_WYG_012-26a>
可不謂能扶持之以義乎¶是雖生于千載之下猶三代
之民也賢矣哉乃為銘曰<md:KR4e0024_SBCK_012-18a>¶人之于財顧惜錐刀君視百金譬彼弁髦里閭吟呻彼
若不聞¶君聞其聲若疾在身死資之槥飢哺之粟拾道
之遺已槖不宿¶道路之穢川梁不脩有司之責君職其
憂拯災恤患肫肫其仁¶居今之世奚愧古人孰無鄉黨
孰無緩急我銘其藏用勸凡百¶
　　　張母林夫人墓誌銘
<pb:KR4e0024_WYG_012-26b>
昔劉向傳列女一言一行之善無不録念女徳之盛衰
係家道¶之隆替昭徳美樹世坊也以今所聞張母林夫
人克事其父母¶奉其舅姑輔佐其夫成就其子又克守
其志保其家于艱棘䘮¶亂之際誠賢乎矣不有以發明
之非惟其事将遂泯沒抑何以¶振起于斯人哉其子正
奉表舅金滌之状来請銘余以此不得¶辭也其叙曰夫
人諱静真姓林氏世為平陽人宋奉議大夫太¶常寺簿
鏜孫其曽祖考也祖考某考某妣徐氏夫人生于元大<md:KR4e0024_SBCK_012-18b>¶
<pb:KR4e0024_WYG_012-27a>
徳丁未十月十日聰慧淑静女工之事不學而能家貧
而孝特¶為父母所愛擇婿得同里張仲達遂歸張氏治
内事勤而儉處¶上下恭而和逮事其舅舅州三老喜通
賔客仲達嚮意于厨傳¶讌饗以恱親浩歌鼔舞盡醉極
歡以為常夫人治辦雖勞無厭¶倦之色其舅喜曰婦善
事我賔客退而知仲達能盡子職夫人¶寔相之同辭稱
之曰賢夫人歸仲達年十七後十七年仲達得¶癖疾荏
苒一年夫人百方延醫治之至禱於神刲股食之終不
<pb:KR4e0024_WYG_012-27b>
愈仲達濵死語夫人曰我死後爾何恃以立其早擇所
從無用¶以我属意也夫人泣曰妾知君君顧不知妾耶
縦君不有妾而¶使之他適妾忍不有君父與子而委而
他適乎仲達沒後二年¶舅病拘攣夫人扶持之尤謹得
美味必㽞以饋諸孤欲得食輙¶曰汝等食之日長汝祖
食之日短也舅沒率其子行䘮無遺禮<md:KR4e0024_SBCK_012-19a>¶巨室慕夫人之
能因其所親請婚夫人怒罵曰我豈閭左無識¶者比而
若出此言也我何獨不幸䘮其天而使人欲奪吾志也
<pb:KR4e0024_WYG_012-28a>
號泣不已絶所親不與徃来日以教子為務為之擇師
又為招¶致善人君子與之處曰若父在義方有所受吾
猶致其力而不¶敢懈矧今若父不在乎雖遭時多故家
毁于㓂而所以程督之¶者如初子曰思誠曰昭曰正後
皆克成立好學而有文思誠洪¶武元年舉賢良擢将仕
郎趙州判官有白金文綺之賜夫人與¶焉鄉里榮之昭
優㳺田里而樂赴人之急切夫人得危疾百藥¶㒺効正
十三嵗刲股肉襍淖糜以食之乃愈後其兄卒于官正
<pb:KR4e0024_WYG_012-28b>
走趙州負其骨以歸縉紳士僉曰非是母烏得有是子
洪武十¶五年春夫人疾病醫者以為不可療正猶刲股
和藥竟卒于三¶月二十六日春秋七十有六即以其年
十一月甲申祔于夫之<md:KR4e0024_SBCK_012-19b>¶兆鄉曰萬全原曰昆山子三人
即思誠昭正也女二人婿曰陳¶昺邵昇孫男六人叅垕
堅真建&KR0757;孫女三人尚幼其銘曰¶
人孰無子孰若張氏厥子三人俱克有聞伯佐方州官
紀其能¶仲勇於誼季以孝稱惟子克肖猶母善教懿哉
<pb:KR4e0024_WYG_012-29a>
張母為女為婦¶靡不盡道賢莫與夷相古貞淑何愧乎
而摭寔原美刻辭幽室¶播其清芬為世作則¶
　　　翰林應奉唐君墓誌銘¶
翰林應奉唐君處敬年四十有四以病卒于濠之瞿相
山其孤¶之淳奉骨歸越祔于山隂縣承務鄉赤土山先
塋之次而為状¶授使者将圗其不朽于伯衡昔歐陽子
深慨夫文之復古者難¶得其人又謂學者文章見用于
世鮮矣況得施于朝廷而又遭¶人主致治之時乎君之
<pb:KR4e0024_WYG_012-29b>
文可謂無愧千古矣亦既遭逢盛際而<md:KR4e0024_SBCK_012-20a>¶用之朝廷矣然
未究其用以一眚之故至廢為耕民而困頓以¶死其文
章迄不得施諸典冊遂使一代之詔令不能追還三代¶
之盛是雖曰有命抑豈獨君之不幸歟故于其死也凡
知之者¶無不為之悲而至今論者猶為樂有賢材者惜
焉伯衡知君時¶深安可使君賫志地下而無一言以白
之君諱肅處敬其字也¶自號丹崖居士世為杭之新城
人君之父始遷居越故今為越¶之山隂人曽祖文源祖
<pb:KR4e0024_WYG_012-30a>
榮貴父應麟母汪氏君生有異質敏而¶克勤幼從鄉先
生王菜山授毛氏詩比長兼通諸經旁及子史¶隂陽毉
卜書數之學無不研究資為古文簡潔而雅奥律詩歩¶
驟盛唐樂府古詩上薄漢魏場屋之文特其餘事尤工
篆楷深¶得筆意至正壬寅君充賦江浙中其選以道梗
不得上春官省¶臣便宜授杭州路黄崗書院山長轉嘉
興路儒學正<md:KR4e0024_SBCK_012-20b>¶皇朝取浙西例起赴南京君以父憂東還
洪武三年春用近臣¶薦召至京師纂修禮樂書其夏擢
<pb:KR4e0024_WYG_012-30b>
應奉翰林文字承事郎其秋¶科舉法行預考南京貢士
有織文之賜其冬扈從¶東宫拜英陵有襲衣之賜明年
夏以疾失朝㕘例免官歸鄉¶後例謫佃于濠則癸丑之
秋而君以是秋至瞿相山卒于甲寅¶十二月六日而歸
祔以己夘七月二十四日娶汪氏子男一之¶淳也強學
能文克世其家女一人早卒孫女二人尚幼所為文¶十
卷藏于家庶其不朽者在是伯衡無以加之矣銘曰¶
世所須而或乏駑駘以之駕馭材適用而不急騏驥不
<pb:KR4e0024_WYG_012-31a>
免棄置¶故君之文足以華國而其身竟死于甿𨽻非人
之能不能亦世¶之貴不貴也悲夫¶
　　　故元中奉大夫江浙等處行中書省叅知政事
　　　　周公墓誌銘<md:KR4e0024_SBCK_012-21a>¶至正乙未閩括之㓂蔓延平陽且兩嵗矣民之黠者跳
踉以相¶附和弱者不能自立于是四境之内胥而為盜
者十六七淛東¶道宣慰使恩寧普来鎮温求可属任者
僉薦公可宣慰問所以¶可者僉曰公以門功補海口塲
<pb:KR4e0024_WYG_012-31b>
鹽司令龍江書院邇其治所乆¶廢無能葺公初至謁先
聖立勸灶戸新之柱悉易以石不半嵗¶告成亭民項徳
兄弟積為民患以賂結權勢前後塲官少忤之¶輙遭反
噬公竟發其奸罪論如法海口之俗嵗正月千百為曹¶
聚東郊擲石謂之禳祈傷支體不恤有司痛縄以法莫
能禁其¶来乆矣公懸榜約束之無一人犯者其俗遂革
甫二年得羨鹽¶四千引以此知其可也宣慰曰即周司
令耶我習聞其人便宜¶命公攝行平陽州事而浙省左
<pb:KR4e0024_WYG_012-32a>
丞特哩特穆爾至自台先是公¶以副元帥吴世顯政乖
其方任用非人變在旦暮毒且及民詣<md:KR4e0024_SBCK_012-21b>¶左丞言状請豫
為計不旋踵而陳安國弑世顯其所任治兵于¶平陽瑞
安者亦𢦤于賊悉如公言左丞由是噐公倚公討賊安¶
民給以糧五百石勉令就職人皆以兵以食不足沮公
無行公¶曰父母之邦也受命立行随以所給糧賑飢民
曰事無急此不¶然皆盜也時平陽惟江南鄉阻江為塹
鄉民自相團結賊不敢¶入境公以五月至江南屯自沙
<pb:KR4e0024_WYG_012-32b>
禮致大家使輸軍儲設法募丁¶壮為兵而訓練焉民既
用命軍寔具而兵日衆或請出師公不¶許人謂公怯公
曰以新集之兵擊數年之㓂茍不持重萬一失¶利損威
重莫甚焉後将何以成功在兵書致人不致于人㓂至¶
擊之未晚八月劇㓂李師金翁瑞突入黄浦江公勒兵
渡江迎¶敵賊大潰斬其馘百餘而生擒數十人兵士請
乗利深入公不¶應俄大閧公堅坐不動徐自定取其首
謀者斬以殉而申明紀<md:KR4e0024_SBCK_012-22a>¶律遂移屯逕川冦来薄我三合
<pb:KR4e0024_WYG_012-33a>
而三㨗復遣輕兵衝其後賊駭¶亂獲其酋金安三吴邦
大邦大素健鬭衆之所恃至是獲之賊¶奪氣追北數十
里殺獲甚衆献俘于左丞仍以計誘致李師金¶翁瑞及
他酋數十皆戮之而散其火伍歸農獨西溪㓂恃括冦¶
不下且請決戰紏括冦數萬直𢷬逕川公曰賊輕我矣
今日必¶殄之部署其衆而下令曰勿擅動聞皷聲則進
望其白旗下多¶精鋭命士引弓齊發仆其執旗者皷而
進賊不能支自相蹂躪¶聲言勿殺我當投降許之張中
<pb:KR4e0024_WYG_012-33b>
卿者即趨而前俯伏公撫而遣¶之還諭衆曰周知州知
爾従賊出于廹脅不爾誅降無不宥不¶者擊爾盡乃已
仲卿又盛稱公誠信人人喜曰有生意矣争棄¶仗来降
上功行省陞淛東道副元帥摠制平陽遂安丙申正月¶
别㓂葛兆出掠走之獲酋金龍十明年又出襲我覆之
獲酋吴<md:KR4e0024_SBCK_012-22b>¶天雷等遂命弟誠徳分兵擊下瑞安諸砦而歸
其民黄宗雲等¶之辟居平陽者進兵㑹括分院兵夹攻
㓂之抄平陽者破其窟¶穴惟吴悌五遁之福寧王賢五
<pb:KR4e0024_WYG_012-34a>
所括分院以誠徳功聞于康里¶丞相授忠顯校尉同知
平陽州事兼行軍鎮撫尋引兵趍象原¶以逼王賢五方
置營而吴悌五領衆奄至誠徳奮當其衝突吴¶悌五中
矢其下負以走因其亂薙之僵尸數里未幾購得吴悌¶
五併三恢酋鄭子敬送于閩省誅之經畧使在閩遣從
事官工¶部貟外郎曽堅分御賜酒勞之承制擢公行樞
宻院判官自是¶平陽之人安于耕鑿以供税賦矣公曰
外攘之功粗立其益嚴¶内治之修乎壁於州南五里而
<pb:KR4e0024_WYG_012-34b>
鎮焉革蠧弊平訟獄布寛政行¶義役與民休息浚河渠
若干里深丈有一尺廣倍之築海隄若¶干丈廣二丈崇
半之又興土木之功官署孔子廟學東嶽行宫<md:KR4e0024_SBCK_012-23a>¶城隍祠
廣福宫悉復其舊内而布教條外而修職貢使者咸出¶
其途迎来送徃禮無或遺雖廪無餘粟庚子夏聞京師
旱遣弟¶紹徳漕運糧二萬五千石上供天子嘉之賜龍
衣一襲及上尊¶酒真授行樞宻院判官階奉議大夫而
官誠徳以昭信校尉温州¶路㧾管府判官紹徳敦武校
<pb:KR4e0024_WYG_012-35a>
尉同知平陽州事麾下士錫命有¶差當是時方國珍姪
明善以樞判制温公不為之下而明善忮¶公屢軋以舟
師公屢却之然自念彼不有朝廷況有鄰州乎且¶彼據
三郡而吾以區區一州與之抗終非萬全之計進父老
語¶以故欲委他去聴民自為去就父老曰方虎狼也公
於我等數¶年安全之一旦以遺虎狼忍乎公若終恵我
等幸與之修睦公¶用父老言遣弟明徳徃謁拘㽞不遣
辛丑夏遣都事張君錫漕¶貢如初天子益嘉之進朝列
<pb:KR4e0024_WYG_012-35b>
大夫同僉行樞宻院事降分院印<md:KR4e0024_SBCK_012-23b>¶明善舟人在直沽者
欲奪印不克壬寅春遂以三千餘舟列營¶平陽瑞安公
四面受敵激諸軍以忠義人皆感奮屢挫其鋒又¶遣沒
人斷其矴纜乃觧去追獲舟二百㑹集賢院都事興童
持¶詔来勞公乃遣都事蕭天瑞從詔使入貢謝恩且進
地圗表言¶國珍侵軼乞注代天子覽表為下詔讓國珍
仍有龍衣御酒之¶賜超拜中奉大夫江浙等處行中書
省㕘知政事刻分省印使¶佩之以承徳郎行樞宻判官
<pb:KR4e0024_WYG_012-36a>
官誠徳國珍被詔大怒調台慶温¶之兵来攻相持閲六
月隂㗖公帳下林淳以厚利使為應三郡¶兵攻其外淳
應於内九月平陽䧟執公及誠徳紹徳以去誠徳¶慢罵
明善遂遇害刳其皮焉至死罵不絶口紹徳則縋以石
而¶沈諸海送公國珍國珍甚禮公好語公曰省䑓貴臣
皆聴吾命¶公獨敢我抗豪傑士哉自今與公釋憾且仍
為㕘政我所公曰<md:KR4e0024_SBCK_012-24a>¶我與爾有不共國之仇而與爾共事
乎然國珍終不敢害公越¶三年王師取台度公與國珍
<pb:KR4e0024_WYG_012-36b>
例遣赴南京後公以誠意伯劉基¶言得放還田里洪武
辛亥大臣行邉者復遣赴南京其秋八月¶壬寅卒于南
京享年六十有六後十月婿顧克敏歸其柩平陽¶以甲
寅十二月甲辰𦵏於睦嶺之原公諱嗣徳字宗道姓周
氏¶平陽人宋江隂軍莭度推官元贈中順大夫淮東道
宣慰副使¶上騎都尉追封永嘉郡伯汝臨之曽孫元累
贈太中大夫河南¶路總管輕車都尉追封永嘉郡侯雷
轟之孫元太中大夫同知¶浙東道宣慰使司副都元帥
<pb:KR4e0024_WYG_012-37a>
致仕贈同僉太常禮儀院事輕車¶都尉追封汝南郡侯
諡康恵應奎之子也曽祖妣張氏追封永¶嘉郡君祖妣
翁氏妣游氏並封永嘉郡夫人妻顧氏封永嘉郡¶夫人
次陳氏其婿永嘉陳聪奉事状求伯衡銘其墓者我先
君<md:KR4e0024_SBCK_012-24b>¶以江浙省左右司都事佐戎于括公無月不通問伯
衡不敢以¶不知公為辭乃為叙而銘之銘曰¶
元運将終並母之邦自祖自税大憝氏方海邦之民亦
孔之痗¶頭箕㑹斂擢筋盬髓眷兹平陽于方只尺虐燄
<pb:KR4e0024_WYG_012-37b>
炎炎何以不及¶文武周公厥猶克壯天矜于民俾作保
障公未至止豈無州牧¶鄰㓂横行曽莫敢逐凡厥士女
東竄西匿寢食不遑矧暇耕織¶公既至止奮其戎兵招
降討逆内謐外寧凡厥士女有室有家¶爾藝黍稷我種
桑麻相時倉廪枵然空虚謂公蹶蹶公則舒舒¶征從其
薄刑用其輕追還舊觀百廢具興先聖之居明神之廬¶
出沽之所棟宇渠渠憂彼水旱為民之病以畚以鍤河
渠攸濬¶虞彼潮汐為民之患廼疆廼理作之畔岸維民
<pb:KR4e0024_WYG_012-38a>
休戚係公存亡¶公構閔凶孰不痛傷昆山蒼蒼不崩不
墜公功巍巍克類克對<md:KR4e0024_SBCK_012-25a>¶我采民謡勒碑墓道無曰不顯
終古有耀¶
　　　故元承徳郎浙東道宣慰使司都元帥府都事
　　　　鄭公墓誌銘¶
故元承徳郎浙東道元帥府都事鄭公既沒之十有四
年伯衡¶過其里其母弟前翰林撿閲朝端枉顧伯衡于
逆旅俾銘公墓¶伯衡辭有行色而其婿郭珽且奉事狀
<pb:KR4e0024_WYG_012-38b>
以来追惟先君昔仕閩¶閫浙省與公從兄朝元皆同時
又内交公伯仲間契家之好施¶及後人誼不得終辭乃
為叙而銘之叙曰公諱禮字朝美姓鄭¶氏世家温之平
陽邑衣冠鉅族嘗推為首曽祖嗣僧宋宗訓郎¶知澧州
安鄉縣祖善老宋太學上舎生考大&KR0008;元贈承務郎樂¶
清縣尹妣陳氏贈冝人公美丰姿而負材學早被推擇
為海道¶都漕運萬戸府奏差遂署處州路麗水縣尉在
官六月丁樂清¶府君憂哀毁累然不勝喪服闋起為松
<pb:KR4e0024_WYG_012-39a>
陽縣尉改進義副尉泉<md:KR4e0024_SBCK_012-25b>¶州路安溪縣主簿調懐安縣主
簿就陞本縣尹進從仕郎又轉¶承事郎閩清縣尹遷徴
事郎漳州路搃管府經歴遂擢承徳郎¶浙東道宣慰使
司元帥府都事時方國珍據慶元公義不與共¶事不上
伊嚕布哈平章開省廣東便宜辟公為其省檢校官而¶
南行䑓又奏公監察御史公知大事已去俱不赴漕運
司奉差¶例入元帥府為奏差始出官公督運至京師為
中書許左丞有¶壬焦㕘政孝先識拔不限資格授以麗
<pb:KR4e0024_WYG_012-39b>
水之職其在麗水也盜¶弭而民安松陽政如麗水而威
恵尤洽在安溪以潔㢘幹濟時¶為郡守長偰玉立孫才
卿所禮重俾攝郡錄事又攝晉江縣尹¶安溪之民詣于
府乞還公晉江之民則乞留冦起安溪焚掠縣¶郛獨戒
無犯公居署公募義勇擊定之又諭下南溪之㓂其調¶
懐安也未上㑹冦圍福城帥閫以公前在安溪能却賊
委守北嶺<md:KR4e0024_SBCK_012-26a>¶屢以偏師挫賊鋒福城圍觧與有功焉懐安
當孔道咫尺憲帥¶二府動輙速諐素號難治公優為之
<pb:KR4e0024_WYG_012-40a>
績用尤著在閩清亦以最¶聞又漕運軍儲二萬餘石輸
之南行䑓以故福建㢘訪使郭興¶祖南䑓侍御史拜住
哥福州路同知鄭&KR0776;交章薦之惜夫公¶之志業未盡展
而運去鼎移巻身而退以全其歸公之自處則¶可無憾
矣生於元大徳己亥二月二十一日卒于今洪武庚戌¶
正月十二日夀七十有二𦵏以卒之春三月十三日墓
在豐山¶之原兩娶前張氏繼陳氏以贈以封並宜人子
男一人剛泰以¶賢良舉今将仕郎真定府税課司大使
<pb:KR4e0024_WYG_012-40b>
女一婿即郭珽者瑞安¶州同知孫男二未名銘曰¶
顯顯鄭宗域莫與京蟬聫組綬大閈髙閎暨公兄弟益
宏厥聲¶公材既碩學又夙成仕途奮飛越自妙齡無試
不宜綽有能稱<md:KR4e0024_SBCK_012-26b>¶亦既仕矣胡不大行昔&KR0008;者谷今嶄其
陵冒進茍禄豈公之情¶功名莭義孰重孰輕計其所獲
孰虧孰贏生順死寧亦孔之榮¶欲知其人視我斯銘¶
　　　王府君墓誌銘¶
王氏為婺著姓宋理宗世監察御史致仕太常少卿贈
<pb:KR4e0024_WYG_012-41a>
忠恵公¶處一之弟處棠自義烏之鳳林遷浦江之深溪
六傳至府君深¶溪地西直諸暨方諸暨未入版籍時竊
僣者據之日尋干戈以¶相侵奪于其時大家掖老擕幼
東西竄徙以脱一旦之命而宗¶祏骨肉不暇顧者皆是
也王氏曽不怖焉顧乃率一家之衆䔍¶為孝友之行而
禮儀之興遂抗衡麟溪鄭氏是雖善人君子天¶寔相之
抑亦府君兄弟有必為之志躬行之寔不以變故而易
其¶慮挫其鋭也兄弟之中府君最少而先逝其墓有宿
<pb:KR4e0024_WYG_012-41b>
草者今六<md:KR4e0024_SBCK_012-27a>¶年矣邦人知王氏能為古人之所難而不知
府君與有力焉為¶善者何所賴乎其子懃奉陳禮状来
請銘此余不可不諾也府¶君諱士偉字誠之曽大父
曰鑄大父曰元而曰澄號善淵處士¶與其弟汶同財共
食者其父也府君善承父志以孝謹稱居父¶䘮祥且禫
矣哀戚如初䘮日夜號泣目為之病雖病目母寢疾¶猶
自力至母所躬奉湯樂母止之曰汝二兄能孝汝婦子
又能事¶我汝眊矣無用爾對曰子事父母服勤至死職
<pb:KR4e0024_WYG_012-42a>
也烏得以疾而¶廢厥職哉終不敢退休私室寢處母之
榻前朝夕扶持者十年¶及母沒每哭輙頓絶仆地遂䘮
其明奉其兄復之祥之愛敬怡¶怡如也事無鉅細不敢
専擅其妻之貲裝亦不敢自有悉歸諸¶公帑曰先君臨
終之言在耳吾忍私蓄乎初府君之婦翁愛其¶女擇所
從得府君遂以歸之而其家素冨厚而子幼其一旦病<md:KR4e0024_SBCK_012-27b>¶䔍悉以属府君綜理其䘮𦵏一遵禮制維持其戸門而
撫¶其孤不啻若同氣比孤長大授以貲業其孤畀府君
<pb:KR4e0024_WYG_012-42b>
以其半府¶君訖謝一毫不取聞者無弗髙之府君家居
不急于營貲産日與¶二兄講論閑家之道而率之以身
群子姓咸冠服聴受進退周¶還欽容正手跬歩不敢肆
性好施與嵗祲輙白兄曰夫財積之¶非難積而能散為
難今年飢在他人猶當賙䘏況鄰里宗族乎¶乃發廪賑
之凡疾病而不足於藥糜死䘮而不克棺歛者徃徃¶資
以財帛平生不識偽言偽行許人以諾雖百金不易比
閭三¶尺童子来見必以禮接與之言可復也視紛華勢
<pb:KR4e0024_WYG_012-43a>
利漠然不以¶属意雖田夫里媪皆知其為長者嘗感危疾
懃竭誠敬謁醫籲¶神而愈乆之病滯下逾年在床蓐血糞
淋漓懃日以手掬去君子¶不多懃之能子而謂府君善教
云易簀之夕誡懃等曰我死後<md:KR4e0024_SBCK_012-28a>¶尔聴命伯父盡力生業無
隕祖訓以貽我羞言未畢而逝洪武¶乙夘十一月十四日
也享年六十有二遂以丁巳十一月十一日¶𦵏里湖山之
原妻周氏諱淑和同邑人宋廸功郎端之曽孫女¶父鼎母
黄氏有柔嘉之徳而克相成以道生於元之延祐丁巳¶十
<pb:KR4e0024_WYG_012-43b>
一月十四日得年六十有五以辛酉二月二十二日卒
是年¶九月八日合𦵏府君之墓子二人長即懃次恩女
一人適張侃¶孫男七人涇浙淇溜瀹泳濤曽孫男三人
楷檀禱尚論人物功¶業易見學術易知而潜徳隐于身
而不試者則雖極其形容不¶足以盡之有迹者可窺而
無迹者難知故也自府君言之行成¶于内而教行于家
固無愧三代之民矣然廣于進取隐約而終¶其藴于内
者豈易窺哉状稱府君言行忠信噐量巍博有濟用¶之
<pb:KR4e0024_WYG_012-44a>
材而志不願仕有珪璋之望而氣不自滿有守而近仁
非禮<md:KR4e0024_SBCK_012-28b>¶與府君居同里且有連焉能知之若此歟是用備
述而繫以銘¶寧不有尚考其行而則慕其人者乎銘曰¶
王宗奕奕莫與京歴宋迄元甲乙稱合族聚居自皇明¶
處士善開君善承承之伊何日躬行孝于父母友于兄
入循規¶榘出準縄有孤三尺方惸惸君持其危扶其傾
田連阡陌金滿¶籯中分畀君君弗膺視之有若鴻毛輕
孰飢孰寒欲無生我周¶我恤出至情隣里猶尔矧宗盟
<pb:KR4e0024_WYG_012-44b>
休哉化行于家庭長幼五世千¶指贏息則同宇食同鉶
合敬同愛不俟懲和氣盎若春陽升是¶亦為政聖所榮
其生也順沒也寧夫復奚憾不百齡墓隧宿¶草芊眠青
發潜闡幽揭此銘世人骨肉不相能䎹風可赧亦可¶興¶
　　　竹坡處士俞元瑞墓誌銘<md:KR4e0024_SBCK_012-29a>¶洪武甲子春予逰永嘉還麗水俞堅使人持状来求製
父竹坡¶處士墓銘前五年予友李㕘議之季景中客處
士所予過之景¶中為予言處士之美且曰其兄弟雖别
<pb:KR4e0024_WYG_012-45a>
籍異居而通有無同休¶戚巵酒臠肉不集不食怡怡然
畧不見其有間州里之間稱處¶士為有徳之人童孺無
異辭而學士大夫過門無不見禮者為¶之嘆曰嗟夫處
士不嗜仕進自放山林而力行乎孝友慈讓重¶然諾好
施與賑人之乏絶不計家之有無交於人不以其得時¶
失時䟽戚緩急扣門未嘗計利害禍福為避就非所謂
有所不¶為而可以有為者乎越二年又過之舘于其新
堂觴豆在列子¶姓奔走将事處士時感上氣疾且一年
<pb:KR4e0024_WYG_012-45b>
猶衣冠出相與揖讓酬¶酢殊欵洽又未嘗不歎其精爽
有餘也去之永嘉一月而處士¶竟卒則壬戌之嵗十二
月二十有八日距其生甲戌之嵗得年<md:KR4e0024_SBCK_012-29b>¶四十九堅等以
明年癸亥之嵗十一月三日𦵏于里馬愽源之¶山至是
以銘為詣余雅敬重處士而堅又好學有文何敢愛於¶
言乎按状處士姓俞氏麗水之俞源人其先有諱徳者
嘗為松¶陽教官教官生義義生至剛至剛生涞世業詩
書而以積善稱¶寔生麟字元瑞是為處士也妣顔氏處
<pb:KR4e0024_WYG_012-46a>
士内剛外柔而特以恭¶謹養親燠寒食飲之宜常足以
得其歡心父歿擇北山以𦵏謁¶銘於翰林宋公濂刻諸
墓上之石庻其有聞於来世户門之務¶自任其勞而以
逸遺兄若弟無始終一也至正甲午松陽青田¶縉雲盜
附和起四出剽掠壓其境矣鄉民不知所為處士曰此¶
烏合之衆利子女玉帛爾何能為之有團結以抗之可
保萬全¶也衆唯唯少壮者扶携老幼者四凑至處士部
署而申以要約¶羅絡内外聲震傍近盜却而鄉民以安
<pb:KR4e0024_WYG_012-46b>
當是時微處士環俞源<md:KR4e0024_SBCK_012-30a>¶數十里不惟侵暴不免且将胥
而為亂其禍有不可勝者嵗戊¶戌婺守将舉城欵附國
朝而括不下俞源介乎其間兩軍狎¶至不能居處士乃
率家衆之城府居焉㑹越國胡公兵入城舉¶家駭散獨
母後處士負母而逃得免于難兵燹後家業蕩然遺¶田
數畆而已嵗飢鬻田市粟賑其里人至熟里人償之處士
不¶受嘗東過齊魯西略秦鳳南逰閩越北抵幽薊所至
問其名士¶而禮于其廬遇同州之人不能自歸者輙資
<pb:KR4e0024_WYG_012-47a>
之使歸有賈于杭¶而䝉誣于官者賴處士貸之錢不庾
死其人三年然後歸懐所¶貸来償息倍蓰焉處士曰亟反
而息非我所望也里之真如寺¶殿堂門廡以至像設煥
然聿新費出于處士者十三其于教子¶尤刻意嵗求良
師儒不逺數百里迎致家塾躬承事之使為子¶師以故
諸子皆克肖而堅遂以文學有名縉紳間其為人大槩<md:KR4e0024_SBCK_012-30b>¶如此於戯在上而貴顯者未必皆賢在下而隐約者未
必皆不¶賢是故君子之于人也不觀其用於世惟觀其
<pb:KR4e0024_WYG_012-47b>
無愧於世處士¶檢身慎行而美名令譽表於鄉閭達於
士林亦既生順而死寧¶矣而可使無傳乎配潘氏温厚
儉勤處士家索而復裕其佽助¶之力居多子四長堅也
次珍次竒次希女一人未行孫男二曰¶景䕫景權銘曰¶
我觀所在大家相望孰無小民聚廬其鄉慨彼小民於
厥大家¶面譽背詈靡間邇遐君在桑梓何修何施方其
生存小大環歸¶及乎淪逝㑹哭如市乆而益悲是孰之
使人亦有言君古仁人¶退焉林丘澤流鄉鄰既周我急
<pb:KR4e0024_WYG_012-48a>
亦拯我厄克任克恤自孝友出¶奄其亡矣哀哉人斯載
寒載飢疇拊疇綏采彼輿言刻此貞石¶尚俾樵牧善視
松柏<md:KR4e0024_SBCK_012-31a>¶　<md:KR4e0024_SBCK_013-1a>¶　
　
　
　
<pb:KR4e0024_WYG_012-48b>
　
　
　
　
　
　
　
　蘇平仲文集卷十二


<pb:KR4e0024_WYG_013-1a>
欽定四庫全書
　蘇平仲文集巻十三¶　　　明　蘇伯衡　撰
　　誌表述
　　　故元温州路同知平陽州事孔公墓誌銘¶
至正末方國珍據台慶温用名士以收人心凡士居其
地者不¶為所用則為所禍而其於公也不得而用之亦
不得而禍之四¶方之士聞而莫不髙其風國初胡仲淵
以王府叅軍鎮括¶將進公于朝而先之以書幣公返其
<pb:KR4e0024_WYG_013-1b>
書幣謂使者曰使孔暘¶一出足於天下重雖強顔從叅
軍後亦不辭不然何益況吾父¶年埀九十不可頃刻去
左右叅軍奈何欲使之胥為不忠孝人¶耶仲淵愧其言
而止洪武元年按察僉事趙夀將使指求賢浙¶東得公
於温以應詔公終辭不起士益以是髙之公神明之¶胄
起家為名進士仕州縣為良吏師學為儒宗當世尊而
仰之<md:KR4e0024_SBCK_013-1b>¶不在彼而在此也公自幼篤志於學警悟強記絶
人而諸經史¶百家之書罔不該貫取元統乙亥鄉薦温
<pb:KR4e0024_WYG_013-2a>
之士以春秋貢者自¶公始方上春官而科舉廢南歸以
衍聖公思晦舉署永嘉書院¶山長未上而科詔復下至
正元年再薦于鄉登二年進士第推¶衢州路録事階將
仕郎九年轉從仕郎䖏州路慶元縣尹代歸¶以二親年
髙絶口不言仕進十九年中書叅政巴延布哈公内¶臺
治書李公國鳳經畧江南得便宜除拜承制授公温州
路同¶知平陽州事使得便養公奉檄欣然而起其為錄
事于衢也下¶車適大旱以郡守命禱徐偃王祠下未復
<pb:KR4e0024_WYG_013-2b>
命而雨如注莫不驚¶異民汪明之兄弟爭家財吏展轉
求賂數嵗不决公問汪曰兄¶弟親孰與吏汪對曰兄弟
同産吏途人爾公曰弊同産以資途¶人汝何不思之甚
耶其兄弟立感悟叩頭曰不敢復煩官府矣<md:KR4e0024_SBCK_013-2a>¶㢘訪僉事
寳寳公行部莅衢委以難决之獄凡所平反無不服¶其
明允遂以最䎹朝廷遣使分道宣撫過衢得公治狀甚
禮遇¶之其為令于慶元也㑹分憲余公闕以括賦役不
均舉行覈寔¶各縣皆擇人徃董之惟慶元就以属公乃
<pb:KR4e0024_WYG_013-3a>
令民以田畆多寡自¶占即不寔罪及隣保立法周而用
法嚴民自占無敢不以實賦¶以田制役以賦定富者幸
兊貧下重用之患遂除余公自為書¶遣吏勞以公堂酒
學宫在縣西大溪之北公始視事進謁阻水¶不得前聞
舊有詠歸橋直神力院左廢且數十年即經營興復¶之
六月而成其修七百尺廣三十尺覆以屋為間四十有
九来¶徃者便之壬辰嵗祲縣西鄙小民六十餘人稱貸
于富民弗從¶強委劑而發其廪以去富民忿之訴公以
<pb:KR4e0024_WYG_013-3b>
為強刼公惻然曰彼¶艱食冀活性命乃爾情亦可矜矣
今以其活性命者𢦤其性命<md:KR4e0024_SBCK_013-2b>¶吾不忍為也若何獨忍乎
富民愧謝而退閩㓂犯縣境公能以¶義兵撃退之民賴
以安急于仕者率縛平民徼賞典公曰軍功¶與民命孰
重輒觧其縛而縱之平陽鄉邑也時行樞宻院判官¶周
嗣徳行州事公不矯以為異不比以為同事無大小一
裁以¶法雖族婣不少假借之君子稱其識大體督平陽
三嵗丁母恭¶人憂觧官明年州人以版圖上于職方公
<pb:KR4e0024_WYG_013-4a>
與陳子上者慨然有¶浮海之志顧父判府公在堂于上
入閩公覊孤無儔却掃一室¶名曰㓗庵情有所觸俛仰
書空而已後三年而判府公捐舘公¶年六十三而執喪
哀毁又十六年公以疾不起洪武壬戌七月¶二十七日
也得年七十有九臨終謂諸子曰吾今而後有以下¶見
曽大父於地矣盖公之曽大父曰景行宋太學内舎生
度宗¶視學循故事官先聖子孫賜同進士出身授慶元
府學教授<md:KR4e0024_SBCK_013-3a>¶(闕/)
<pb:KR4e0024_WYG_013-5a>
　
　
　
　
　
　
　
　<md:KR4e0024_SBCK_013-4a>¶
<pb:KR4e0024_WYG_013-5b>
曰吾國亡而吾不能與之俱亡有餘罪矣是行固當既
而有&KR0562;¶将授以官公蹵然曰終不克此執灌将而旅膚
敏異日何以見¶舊君於地下發憤而卒二年三月廿八
日也享年七十有五其¶子守忠奉柩東歸遂以五年十
一月二十一日祔于上黨郡夫¶人之墓後十年守忠奉
秦府紀善黄伯生所為状泣請曰先君¶之死志不白于
當世小子懼焉倘矜而畀之銘則先君雖死不¶死矣伯
衡年十五六侍逰廣東即服膺公之名兹又辱交守忠
<pb:KR4e0024_WYG_013-6a>
誼不得以不文為辭按公諱容徳字子成姓包氏處州
麗水人¶曽大父諱某大父諱開父諱涇本宋孝子陳茂
元八世孫來後¶包氏公貴顯大父累贈朝列大夫同僉
太常儀禮院事騎都尉¶追封上黨郡伯妣郭氏上黨郡
君父累贈亞中大夫集賢直學¶士輕車都尉追封上黨
郡侯妣金氏上黨郡夫人公少力學倜<md:KR4e0024_SBCK_013-4b>¶儻志不群甫踰
冠渉淮泝汲周㳺陳宋齊魯之墟以至燕京氣¶岸魁偉
議論辯愽一時公卿争願見之隠然名動京師㑹文宗
<pb:KR4e0024_WYG_013-6b>
晏駕周王當入纉大統親王徃迎擇儒士有才畧者為
輔行乃¶以属公謁見周王于和林語稱㫖面授翰林直
學士行至上都¶之魚児泊而周王遇害命遂寢公還京
師從用御史大夫特穆¶爾布哈薦擢海北廣東道肅政
㢘訪司照磨兼承發管勾架閣¶時使副以下皆坐事空
一司以去公行使事有豪民十姓結勢¶要以重賂權顧
出守宰上作威福以毒齊民號十虎前後使者¶為所賂
置不問公發其奸悉捕寘獄十人者百方行賂規貸不
<pb:KR4e0024_WYG_013-7a>
可得竟徙海外民大悦服而郡縣吏皆知守法一道肅
然御史¶署其考曰㢘介無私仁明有斷徴入為秘書監
典簿奉&KR0562;宣諭¶江浙行省得乗傳齎贈封敕命歸為親
夀仍下璽書復其家鄉<md:KR4e0024_SBCK_013-5a>¶邦榮之還朝轉著作郎集賢府
君訃聞南歸持服竁孝子墓左¶𦵏其父語所親曰嚮吾
出仕茍禄以養親也親今已矣何以仕¶為哉當築舎墓
下隠居終吾身顧妻子留于燕服闋復北上将¶挈之俱
南適中原兵起不果還自是所在雲擾國事日非公居
<pb:KR4e0024_WYG_013-7b>
常鬱鬱不樂挽之仕不起阿裕爾實哩立為皇太子剏左
右親軍¶都指揮司廷議以任事者率世襲少年非佐以
老成識大體者¶不可廼以承直郎都威衛知事強起公
不得已拜命衛號繁劇¶公處之裕如而庭無留事未幾
廣平王約約出為遼陽行省丞¶相素材公奏為其省左
右司都事以自佐廣平王行未至遼陽¶而前中書省左
丞相賀公太平代之賀丞相知公猶深以本省¶理問官
奏留進階奉訓大夫本省嘗承詔峙粟數千萬斛涯頭
<pb:KR4e0024_WYG_013-8a>
驛給軍餉設官居守一夕土㓂焚抄殆盡事聞繫守者
坐以自盗<md:KR4e0024_SBCK_013-5b>¶株連數百人公馳至都堂白丞相曰今名都
重鎮宿兵動以萬¶計㓂掠府庫且不能禦而朝廷亦若
罔聞知涯頭粟山積而居¶守官吏不滿數十人尚安能
禦㓂乎今縄之以法正所謂不能¶三年而緦小功是察
也丞相愧其言立命出繫者數百人賴以¶全活因留為
太醫院判官由判官陞同僉又以朝請大夫僉本¶院事
公在京所主皆朝廷重臣冀寧王特穆爾達實有古賢
<pb:KR4e0024_WYG_013-8b>
相¶之風所交皆天下士雅敬重公其當國有大事輒咨
訪焉公亦¶為之畫多所建明然未嘗有所請九轉官三
在遐方而六居散¶地人益多其有守為人剛直不阿雖
用事者或有過面折之弗¶顧後其人慚悔至踵門謝改
之其為一時嚴憚盖如此敦本好¶義出于天性𦵏父日
葺孝子墓割田以奉其祀至正末京畿蝗¶旱斗粟易白
金二兩公月廪入輒分贍故舊家無餘粟人尤以<md:KR4e0024_SBCK_013-6a>¶為難
善筆札初師智永蔡襄後自成一家為詩清婉而典則
<pb:KR4e0024_WYG_013-9a>
於¶書無不該貫下至毉卜䝉古書亦洞其㣲䑓閣名公
咸慕而與¶之交揭文安公傒斯歐陽文公𤣥張潞公翥
最親厚娶張氏封¶上黨郡夫人子男三人長守文太常
禮儀院掾史先卒次守禮¶次即守忠女三人山隂知縣
張宣刑部尚書世列門祝金生其¶婿也孫男四人(闕/)
　　孫女二人尚㓜於戱公當南士擯斥¶之日奮取爵
位如持左契非有大過人者則何以能爾在廣東¶以幙
僚而克振揚風紀在遼陽以省属而入與宰相抗論是
<pb:KR4e0024_WYG_013-9b>
非¶使所居官皆要路其樹立當何如及乎運去鼎移則
守志不降¶竟死於憂憤而不失為全臣雖平生所藴不
獲盡展復何憾哉¶序而係之以銘百世之下欲知其人
尚有考于斯乎銘曰¶
君子所貴大莭為先氣茍不充莭何以完烈烈包公惟
氣浩然<md:KR4e0024_SBCK_013-6b>¶是以夷險直道而前公持憲度擿伏摧奸公佐
省垣正色危言¶宰相知公公不扳援瞻仰孝肅又何忝
焉髙岸為谷滄海為田¶南冠而縶喟焉慨歎内省或疚
<pb:KR4e0024_WYG_013-10a>
生也何安徳義無虧含笑九泉¶有死而已發憤廢餐是
謂成仁先民所難紛紛鄙夫志與時遷¶得寵遺義曽不
靦顔不有公者孰障狂瀾太史勒銘于彼新阡¶尚其烈
思千萬斯年¶
　　　逸叟處士徐君墓誌銘¶
温州府儒學教授徐宗起得謝歸自京師謂伯衡曰竊
聞古之¶人不必皆能有以自見而卒有傳于後者以世
有發明之者耳¶惟我先處士隠約以終材無所試而志
<pb:KR4e0024_WYG_013-10b>
不獲就無以表見於當¶時矣子其為我發明之伯衡辭
不斐之辭不足以寄重則自為¶状固以請按状處士孝
友仁慈剛毅直諒父年老疾病謁毉者<md:KR4e0024_SBCK_013-7a>¶療之弗愈乃徒
跣走新羅山哀禱于山之神求以身代父病尋¶愈咸以
為孝誠所格後七年父廼卒治䘮執禮哀毁幾欲無生¶
事嫡母范氏生母朱氏備極愛敬待庶弟有恩意其婦
䘮為再¶聘其屋弊陋為新作之有無相通白首無間言
有異姓之親之¶孤貧無以為資致之家而衣食之長大
<pb:KR4e0024_WYG_013-11a>
為娶然後聼其去如此¶者二人焉家本匱也錢以予困
乏者槥以資不能䘮者汲汲若¶不及尤刻意教諸子&KR0346;
禮幣使師事鄉先生鄭如圭史伯璿時¶時誨之曰業詩
書之謂儒治法律之謂吏二者皆足以發身人¶顧多樂
從吏者不以吏之取效㨗于儒之致用乎然儒術寛厚¶
而吏治刻深宅心既異則獲報亦殊天道不逺可不慎
歟此吾¶欲若等為儒而無為吏也族婣子弟亦以此訓
之識者推為名¶言嘗語所親曰局促海濵欲聞見廣得
<pb:KR4e0024_WYG_013-11b>
乎吴楚齊魯幽冀之墟<md:KR4e0024_SBCK_013-7b>¶多竒偉傑特之觀委身徃遊斯
快吾意耳一日攝履出門竟去遂¶抵燕都鄉人周提舉
應奎素材處士言于中書左丞許公有壬¶許公見處士
容貌魁岸論議慷慨儒書吏律無不該洽甚噐重¶焉即
命授以官而主銓吏求賂處士曰吾唯不欲以賂得官
以¶故在此使屑行賂則吾翺翔仕途乆矣或勸宜俯就
曰得不得¶命也因咄咄嗟唶曰輦轂之下而政以賄成
中書欲用人而扼¶於銓曹藉令得官志可行乎哉遂南
<pb:KR4e0024_WYG_013-12a>
歸故邦日與親戚舊故縱¶飲劇談一不問斯世為何
世去家五里地曰柏洋墾山為田䟽¶泉為池結廬種
樹有隠居終焉之志因自號逸叟於戱措行而¶於彝
倫無虧出言而於風教有闗固可尚矣其寜不為官
職而¶不為吏變所守不愈可尚乎若處士真善自樹
立者矣而况宗¶起邃於經説操履純固為教授十年
克以師道自任朝廷聞其<md:KR4e0024_SBCK_013-8a>¶賢徴入將官之禁近引疾
固辭今雖里居譽名日起極為學者¶所嚮觀其子如
<pb:KR4e0024_WYG_013-12b>
此則其義方之教積善之慶又可覩已而言行¶畧不暴
白亦君子之所不忍見哉伯衡烏得而沒諸處士諱
必¶友字仁卿姓徐氏其先閩人曰寅者實相王審知
晉天福間其¶子孫避亂來平陽故為平陽人曽祖諱
杲祖諱入父諱繼老生¶于至元壬辰十一月二十三
日至正甲午年六十三避冦方全¶卿之仙桂里以疾
卒于夏之四月四曰冬十月癸亥塟其鄉之¶壺嶺娶
陳氏有賢行後四年卒卒後十四日祔¶國朝洪武乙
<pb:KR4e0024_WYG_013-13a>
夘諸子又卜地鳳林鄉梅源之鐡場遷而塟焉寔¶十
月庚戌也子男三人長曰應時其次曰興祖即宗起
曰顯祖¶皆側室黄氏出女二人一適郭孚一適蔡晟
孫男五人欽望升¶佾琄女五人曽孫男二人敏敞銘
曰<md:KR4e0024_SBCK_013-8b>¶於戯孰有為善而無報者乎奈何世之人闖闖於目前
之效也¶觀逸叟處士無營於世含章弗耀唯以詩書廸
厥子而積善以¶覆燾之即世之後而其子遂膺妙柬典
<pb:KR4e0024_WYG_013-13b>
郡教卓然以學行為時¶師表不尚有天道哉我銘其藏
發其幽潜百爾君子其可不知¶傚乎¶
　　　宋君墓誌銘¶
至正癸未先人從事廣憲子成為徳慶路䝉古字學政
先人以¶子成多材藝朝夕過誦當有資益言於官長使
食其禄而留居¶廣州憲帥二府甚敬禮之是時子成交
余父子間莫&KR0647;也居三¶年先人移閩閫子成亦調福縁
寨廵檢廼别自是遂不復見因¶之以世變亦不聞問後
<pb:KR4e0024_WYG_013-14a>
三十九年為洪武癸亥余来平陽㑹其¶子簡廼始知子
成為廵檢後四年年四十五竟卒矣嗚呼<md:KR4e0024_SBCK_013-9a>¶以子成之賢
縱不貴富猶當夀考而止於此不唯可惜亦可悲¶而簡
涕洟曰吾父不幸蚤世材不能究於用而澤不克加于
時¶幸而得銘信後世將無憾于地下矣子知吾父者敢
請余聞其¶言惻然雖文不足其敢辭子成姓宋氏諱允
恒子成其字也别¶號昆巖山人上世由閩長溪之赤岸
来居平陽始自五代時夙¶稱望族世載厚徳曽大父士
<pb:KR4e0024_WYG_013-14b>
榮大父宗夀俱隐徳不仕好施予¶以其私財引昆山之
泉恵利一邑漁陽鮮于公樞為作徳泉銘¶見州志父熈
春元衢州路開化縣儒學教諭母唐氏子成姿禀¶藴藉
聰敏過人未冠博學強記天文地理毉卜術數無不該
洽¶㳺心藝事錢唐白公無咎之教授平陽州學也見子
成嶢然秀¶出諸生中選以為婿而宋遺老湛淵先生則
其父也得子成所¶作文辭嘖嘖曰佳婿哉子成婿白氏
十五年而妻沒時子成年<md:KR4e0024_SBCK_013-9b>¶甫三十有四人多勸其再娶
<pb:KR4e0024_WYG_013-15a>
子成不肯曰凡娶為嗣續爾吾有¶三子矣又何以再娶
為夫不以前子為子雖閔損王祥之後母¶猶爾况世之
婦人乎無寧鰥居為吾三子地終其身不再娶開¶化君
欲中分家財與子成伯仲對曰家富出分此秦弊俗也
奈¶何效之更盡出其妻之首餙貲裝充公堂之用其為
學正廵檢¶計口用俸而歸其餘賑宗族之匱乏者雖在
嶺南得異味輒附¶海舶奉其父兄福縁𨽻新州新興縣
所統大率獠人子成視事¶伊始吏縁舊比請出廵獠洞
<pb:KR4e0024_WYG_013-15b>
啖以有金珠寳貝之獲子成曰不¶思宣布徳意以恵安
遐荒而務漁獵之豈朝廷立廵檢意哉獠¶人聞之喜帖
帖按堵秩滿新興闕縣令丞州属子成權本之以¶公濟
之以勤䟽理滯獄晝夜竭慮不期月獄為空大姓麥氏
叔¶姪争財子成諭之如蘇瓊諭乙普明兄弟者麥叔姪
立感悟去<md:KR4e0024_SBCK_013-10a>¶既而各持楮幣来謝子成曰吾無事此也其
亟持去豪吏温君¶玉強占民地顧誣民而欲傅致其罪
子成燭其情奪地歸民而¶坐君玉權縣一年抑強扶善
<pb:KR4e0024_WYG_013-16a>
類如此繼子成廵檢福縁者生事¶啓釁民用不靖外連
獠人屯聚山林帥閫檄縣合各處弓兵捕¶之子成披檄
以為民憤抑竊發吏則使然豈其情哉今捕以弓¶兵吾
恐民之重困㓂之愈滋非弓兵嵗月可平也于是單騎
直¶抵其地屯聚者望見子成争自山下羅拜馬首泣曰
唯公舎我¶等去以故至此子成好語之曰吏爾虐吾又
罪爾何忍爾釋兵¶歸来寘爾罪否則薙&KR1524;無遺餘廼已
衆釋兵盡一日歸復業尤¶以是見知於部使者欲以補
<pb:KR4e0024_WYG_013-16b>
職官書吏徴至廣州未用而以前¶在新興中瘴毒疾暴
作卒于崇報佛舎惟以母䘮未舉為恨¶懇懇焉属簡圖
之至正戊子十二月九日也無不痛惜之簡以<md:KR4e0024_SBCK_013-10b>¶己丑春
扶䕶航海歸平陽即卜地新羅山之陽𦵏其大母庚子¶
冬十月望始𦵏子成萬全鄉北山瑞岩之原夫人白
氏有賢行¶生於大徳壬寅二月六日卒于至順丁丑
七月十九日男三人¶長即簡篤學尚誼士林推之次
範出後外家仕¶皇朝同知黄州府事次篔早亡女一
<pb:KR4e0024_WYG_013-17a>
人適同邑鍾思中肇慶府¶四㑹縣税課局大使孫男
三人曰丕顯曰丕承曰丕基丕承範¶之子仍歸宗云銘
曰¶
材也既竒學也又熈厥位雖卑而克有為未寔而萎誰
寔使之¶殃慶逆施自古如斯嗟子成兮又奚悲¶
　　　許君墓誌銘¶
處士生長有元之盛時養素許峰之間而名動中朝臺
閣鉅賢¶若侍書虞公伯生中丞王公繼學丞制李公溉
<pb:KR4e0024_WYG_013-17b>
之侍講揭公曼<md:KR4e0024_SBCK_013-11a>¶碩待制栁公道傳㕘政蘇公伯&KR0113;御史
于公思容無不愛慕其¶人一池一亭皆為品題虞公之
記其雲巢樓也何其推許之至¶哉以為處士岸然自髙
不與世接凡琴書之樂歌詠之適鳶飛¶魚躍之機在斯
矣豈専於遊觀而已天下不以其言為過而信¶其志之
髙㓗則處士之人品固不問可知其子份請曰先人𦵏¶
二十八年矣刻辭顧猶闕焉敢奉前中書兵部貟外郎
黄震之¶状謁之先生嗚呼有虞王揭栁之文辭在焉所
<pb:KR4e0024_WYG_013-18a>
以為處士不朽¶之托者不既有餘矣乎復何藉不斐之
言哉雖然死者人所易¶忽逺者人所易忘份於其親不
敢忽忘如此厚之至也其何可¶辭按状處士諱此翁字
兹父姓許氏晉旌陽令遜之後也遜與¶弟䕶軍長史邁
采藥浙東至平陽華盖峰結廬煉丹人遂以¶其姓姓華
盖曰許峰南唐天祐初十世孫朝奉大夫檢校吏部<md:KR4e0024_SBCK_013-11b>¶尚
書文郁自建州来訪遺迹許峰因家焉三傳為袁州刺
史國¶輔子六人曰明曰暉曰曉曰昉曰時曰昕皆貴顯
<pb:KR4e0024_WYG_013-18b>
其後世世仕¶宋多由科目出身蔚為望宗處士上距昕
十四世矣宋奉議郎¶淮東路安撫司叅議官岳官曽孫
咸淳辛未進士著作郎寔録¶院檢討兼賛善堂説書一
龍之孫元温州路道判垕之子也母¶鍾氏少府浩之女
孫處士在娠母夢旌陽降于庭授以玉環曰¶佩之當生
異子覺而産處士大徳辛丑九月六日也秀朗異常¶児
晬而孤稍長能自刻志于學比冠卓卓有所樹立視聲
利澹¶如也據林壑要會為碧山堂而翼以樓虞公為作
<pb:KR4e0024_WYG_013-19a>
記者也貯書¶數千巻樓中與兄師古探索講説求聖賢
之㫖歸語人曰生斯¶世也於道有聞焉志願足矣何以
仕為哉因自號書隠思得超¶邁不群之士從之遊於是
更為凉亭燠舘碧山堂之側以待四<md:KR4e0024_SBCK_013-12a>¶方之賢士談笑傾
倒惟恐其去由是聞其風而慕之慕而願見¶之見其清
致而喜聞其貫穿古今究極理趣而服譽之者喙相¶鼓
也以故平陽逖在海濵而處士名動京師初吏部嘗建
寺曰¶廣化以祠其先嵗乆棟宇将壓處士惻然曰先祠
<pb:KR4e0024_WYG_013-19b>
所在而傾摧¶乃爾焉用子孫為發已槖新之兄師古為
叠山書院山長信之¶弋陽㑹江東被兵處士日夜憂思
至廢眠食比兄歸喜極繼以¶泣曰不自意復得集處也
其篤于孝友如此鄉隣死䘮不能具¶衣衾棺槥者即周
之多至百餘家洋望道出其里嶺峻而途險¶處士築室
要害處蓄菲屨火炬以資行旅而食浮屠氏之徃来¶者
以為徳其好施予又如此至正甲午家燬于㓂僑仁榮
里丙¶申三月九日以疾卒享年五十有四越五日歛色
<pb:KR4e0024_WYG_013-20a>
容如生後旬¶日人見之山中寄語家人曰我今從先長
史遊比人間世差樂<md:KR4e0024_SBCK_013-12b>¶若等無用哀戚也聞者驚以為尸
觧娶潘氏先十年卒以丁酉¶十一月八日合𦵏鳳凰池
從先塋之兆子男一份也敦武校尉¶台州仙居縣丞女
一漳州海滄廵檢鄭公訓其婿孫男六昶旭¶昂昊昱曅
女一於戲與處士同郡而並時以生者雖僥倖利逹而¶
君子不欲道之身死肉未寒聲名泯泯矣處士放意肆
志不人¶知不為世用而其氏名與前諸賢髙文大冊並
<pb:KR4e0024_WYG_013-20b>
傳果孰得失哉¶而况既死其神明又能竦動人是豈惟
有不亡者存真可謂不¶随死而亡者矣播以銘曰¶
旌陽長史自何齡采藥華盖存黄庭華盖更以厥姓名
至今井¶竈留巖扄巖下&KR0808;比髙閈閎伊誰云居乃雲仍
衣冠奕葉如引¶縄起家率由科第興持槖把莭典列城
何以知之譜足徵有卓¶處士獨遺榮徳蠱髙尚履幽貞
如彼石奮以躬行奉先克孝友<md:KR4e0024_SBCK_013-13a>¶于兄哀此隣里鰥與
惸濟其不給以我嬴樂民有生逢太平况¶復山水美且
<pb:KR4e0024_WYG_013-21a>
清選竒擇勝開池亭圗史琴奕左右呈時彦並逰¶鏘瑀
珩聲名流聞逹上京玉堂諸老亦心傾揮毫摛藻争品
評¶㝢縣倐忽烟塵驚厭世翩然遂上征少微一夕無光
晶盖棺欲¶匝堯階蓂有客林間覿儀刑握手欵語如平
生生有異夢死而¶靈丈夫似此真豪英澌盡寧與草木
并食氣之母鞭風霆千年¶一歸視孫曽我言非誕勒此
銘¶
　　　魯山處士王君墓誌銘
<pb:KR4e0024_WYG_013-21b>
魯山處士生于元之延祐甲寅七月二十二日卒之嵗
至正癸¶夘正月十五日也既卒之又明年十一月二十
七日𦵏将軍括¶山之原姓王氏諱文琰字子仁號魯山
人因稱之曰魯山處士¶盖温之平陽人也上世自閩来
遷十四傳而至處士曽祖公甲<md:KR4e0024_SBCK_013-13b>¶宋咸淳鄉貢進士祖脩
以文行稱于元當路薦諸朝辭疾不行¶父紹祖倜儻好
誼渉獵經史于地理醫卜之學尤精母項氏仕¶宋欽州
靈山主簿宋英之孫女也處士雖生富家自㓜攘去膏
<pb:KR4e0024_WYG_013-22a>
粱折莭讀書為學在鄉校能盡記諸生所疑問其師王
静一曰以¶子之資禀而充之問學他日成就詎易量哉
吾不足為子師也¶時鄱陽易復孫為州學教授其父乃
遣從授春秋寒暑不輟遂¶通一經清苦之操寒畯有所
不及極為士林推許既而出逰西¶浙将遂如齊魯燕趙
幽冀求天下之竒聞壯觀以自廣㑹中原¶用兵而其鄉
亦有警曰吾乆客他鄉父母寧不倚閭而望且緩¶急孰
扶持吾父母乎乃歸朝夕親側色所欲即趍為之愉愉
<pb:KR4e0024_WYG_013-22b>
如¶也親有疾躬自煉藥垢面蓬首夜不就枕及親沒哀
毁頓絶者¶數矣杖而後能興始周君嗣徳以元帥行州
守事後孔君暘為<md:KR4e0024_SBCK_013-14a>¶同知二君皆處士鄉里而處士又孔
君内弟二君方用事處士¶非公事未嘗有所私謁雖孔
君亦髙其行季弟峙以忤周元帥¶繫獄將殺之衆哀其
無辜請釋之不許請使輸軍儲自贖則許¶峙罄其帑以
輸數猶不登處士徃代之輸乃得貰人義之則曰¶朋友
且猶通財况兄弟乎居鄉閭聞人患難必厚周之章謙
<pb:KR4e0024_WYG_013-23a>
以¶嵗祲持田求售至熟又求歸田處士一不與較謝清
者從處士¶貸錢五百緡入閩行賈而又稱貸于巨室乆
之埀槖而歸舉其¶田宅以庚巨室巨室猶展轉取息不
已處士曰仁者不為也呼¶致清以劵予之清至感泣曰
吾自度無以償處士計無所出将¶自經今日處士生我
矣其輕財尚誼類如此處士為學貴躬行¶不屑屑于文
詞間有所作識者以為有古風構樓龜嶼旁取群¶經與
濂洛遺書日夜鑚研有所得則著書以自見使遂其志
<pb:KR4e0024_WYG_013-23b>
豈<md:KR4e0024_SBCK_013-14b>¶不偉哉惜乎年五十而遽卒也娶潘氏繼陳氏子男
二人曰觀¶生曰士宗孫男五人敞斆敘敕𫾻女一未行
嗚呼世之士不知¶學者不論知學矣徒馳騁空言夷考
其行則背馳者可勝歎哉¶若處士庶其善學者或惜其
獨善不措諸用然振衰善俗所激¶厲多矣比于得志一
時而無益斯世者其得失何如也故余于¶處士之事喜
為之誌使後来知其人焉銘曰¶
富吾不溺勢吾不趍學之勉勉居之舒舒躬行孝友仁
<pb:KR4e0024_WYG_013-24a>
于鄉閭¶初豈要譽令聞藹如斯其為君子之儒¶
　　　韓君墓誌銘¶
韓氏上世河南人初遷光之固始再遷閩之長溪五代
之際名¶碩者又自長溪遷温之平陽其占籍于平陽也
始家金舟里今¶家松山則由来慶元進士漪與其從子
淳祐進士縯翁至君六<md:KR4e0024_SBCK_013-15a>¶世矣君諱汝楫字濟川曰蕃曾
大父也曰浩大父也曰珪父也¶三世皆不仕而以行誼
聞大父號玉溪處士尤負材望元至元¶二十七年括大
<pb:KR4e0024_WYG_013-24b>
盗詹老鷂與温盗林雄等合勢張甚江浙行省¶叅政髙
公興統軍討之聞處士名延致軍中與之坐問計對曰¶
盗雖衆大率詿誤者與烏合者爾明公能開自新之路
以離其¶黨則賊不足平矣從之下令曰吾誅止賊首去
兵即良民無不¶爾宥于中能擒送首惡者賞與凡人等
由是賊黨争去逆効順¶全活數萬人兵不勞而首惡就
誅髙公賞之官辭老不拜父年¶四十七卒時君甫七嵗
大父甚愛之出入必命從而後容止應¶對若巨人見者
<pb:KR4e0024_WYG_013-25a>
咸曰是家當有興者吾知在此子矣大父沒鞠¶于大母
國母楊二母所以教告之者不遺餘力而君亦自知刻¶
勵稍長即奮拔不羣事二母極于孝䖏兄弟篤于愛二
母相繼<md:KR4e0024_SBCK_013-15b>¶卒治喪營𦵏情文備至人謂其能子君魁梧而
髯意氣豁如也¶明于當世之務親戚有事就之謀悉中
機㑹勇于為義見利則¶退辟若將凂之好賑人之乏絶
拯人于患難病者予藥死者予¶槥宗族弗克婚嫁者予
錢帛家之有無一不問松山閩浙所途¶賢大夫士過其
<pb:KR4e0024_WYG_013-25b>
門無不願見之挹其風無不&KR0822;然敬之環其鄉¶有争輙
求直于君君曰我非有司則皆曰非無有司可以取信¶
者惟公謝遣不去曲直之以片言其見短于君者抑首
趍出自¶以為受責有司不耻而耻為韓公短也窶人子
無聊頼徃徃自¶戕要取財物衆畏之莫敢邇君正色責
之曰若軀長六尺不自¶力于衣食而輕生以餬口尚誰
復置若人數中也其人感悟卒¶以改行鄉隣有以阻飢
而與旁縣民私鬻鹽者類軰數十百人¶君呼致好語之
<pb:KR4e0024_WYG_013-26a>
曰而欲得食以全活命以活妻子何不我告而<md:KR4e0024_SBCK_013-16a>¶計顧出
此也此豈其道哉即發廪勸分以賑之未幾旁縣民¶抵
罪而鄉隣獨免禍咸感泣伏地謝且歸所貸君卒不肯
取娶¶陳氏生子懋五年而卒君懲申生薛包後母事遂
不復再娶躬¶撫視懋長大遣師事鄉先生既授之室營
别舘于貟沙以家事¶属懋而出居之惟時莭薦享乃来
歸曰我蚤失父不獲致養又¶安敢享子婦之養也俄閩
㓂犯其鄉避之夏校里竟以疾卒于¶所寓至正乙未正
<pb:KR4e0024_WYG_013-26b>
月乙酉也春秋五十有四懋以是嵗九月戊¶子反柩𦵏
神山月嶼之原而舉陳氏祔焉子男一人懋也以賢良¶
擢将仕郎平陽府温州判官轉承事郎知大同府大同
縣事女¶一人適鄭彬孫男四人燾熹&KR0464;黙懋歸自大同
以同門友徐宗起¶之状求銘于伯衡惟韓氏之積累其
来乆矣詩所謂載篤其慶¶則于君焉見之而君噐識尤
不在前人下今出而為世用其所<md:KR4e0024_SBCK_013-16b>¶以恵利風動乎人者
當不止于一鄉惟外聲利而甘隐約故其所¶可稱道者
<pb:KR4e0024_WYG_013-27a>
僅如此然有懋以為子際今聖時出寄百里而諸¶孫楚
楚稱其家兒將必能自奮以亢其宗種之矣焉有不穫
者¶奚必自其身哉銘曰
猗韓氏世有人敦行誼孚鄉隣君承之¶善日新恵惸獨
馴兇嚚行吾志不求聞天之道屈必伸君有子¶又得孫
将自今大其門發潜徳刻貞珉¶
　　　故元翰林侍講學士陳公墓表¶
在昔元至正己丑盗發海上又明年汝頴繼變不五六
<pb:KR4e0024_WYG_013-27b>
年淮東¶西江左右湖南北㒺不煽亂如海中漚前者未
滅而後者復起¶土崩之患危在朝夕其君臣當夙夜惕
厲憂勤殫竭心膂撥亂¶而反之正若捄焚拯溺之不暇
乃誕相與盤樂滛荒視晏安之¶日猶有甚者畧不以攘
除事置思慮盖懐奸怙寵専權稔惡蠱<md:KR4e0024_SBCK_013-17a>¶惑帝至于此則
圖嚕特穆爾也公于時官文學憤激于𠂻憂形¶于色率
御史善材&KR0936;疏彈擊不少顧忌萬一帝心感悟焉使帝¶
因公之言立誅奸臣以謝天下反昔所為圗弭菑變猶
<pb:KR4e0024_WYG_013-28a>
可以登¶中興之功捄須㬰之運奈何奸臣甫竄而遽用
顧譴公非冝言¶而欲殺之由是衆正觧體盗賊横行兵
交闕下擁衆觀望者相¶隨属㝢縣割裂生民塗炭大明
問罪之師至通州帝遂棄宗¶廟遁而社稷墟矣是雖運
祚之有所終厯數之有所歸抑豈不¶以䟽法家拂士忽
忠言至計也哉嗟夫亡國之主未有不以奸¶邪為賢而
以忠讜為狂者也亦未有枋用非人以言為諱而國¶能
存者也故公伯祖宋相宜中景定初以攻丁大全而編
<pb:KR4e0024_WYG_013-28b>
管建¶昌軍公以劾　　　　　而㡬見殺丞相之言不
用後二十餘年¶而宋社以屋公之言不用後十餘年而
元社以屋書曰與亂同<md:KR4e0024_SBCK_013-17b>¶事罔不亡信矣夫丞相也公也
生與阨㑹何其絶相佀也豈非¶不幸與然身躓而名隨
之初非不幸也而况元亡公分致死以¶殉國雖掣之肘
而其心則與乃祖行軍司馬死汾水闗同諒也¶一門之
内百嵗之間風烈相終始所謂世篤忠貞者哉嗚呼公¶
姓陳氏諱逹字元逹温之永嘉人家婺之蘭溪自司馬
<pb:KR4e0024_WYG_013-29a>
始髙祖¶彦宋累贈少傅元贈中奉大夫秘書卿䕶軍追
封永嘉郡侯諡¶安忠曽祖永春宋累贈少師元贈集賢
學士資徳大夫上䕶軍¶追封永嘉郡侯諡恭禧祖自中
即司馬元贈銀青光禄大夫大¶司徒上柱國追封温國
公諡康順考諱萍元銀青光禄大夫大¶司徒宣政院使
兼延慶院使領吐蕃宣慰使髙祖妣王氏曽祖¶妣楊氏
並封永嘉郡夫人祖妣楊氏封温國太夫人妣江氏封¶
温國夫人而公沈氏出也三嵗而孤伯母陳留郡夫人
<pb:KR4e0024_WYG_013-29b>
江氏鞠育<md:KR4e0024_SBCK_013-18a>¶之長大年十五徴入宿衛二十學書于平章
康里公巙巙待制¶杜公本學詩于張貞居天雨馬教授
伯誠三十書名與康里公¶上下欽安殿成在廷善筆札
者咸書牓上進獨用公所進者至¶正壬辰擢端本堂司
經尋轉正字又遷文學立朝慕汲黯之為¶人事無大小
言必剴切皇太子禮貌之不徒以其善書也劾圖¶嚕特
穆爾寔丁酉冬賴太子苦諫得不殺遂辭所居官明年
遵¶海南歸永嘉即墓下以居從進士陳髙授尚書周易
<pb:KR4e0024_WYG_013-30a>
語及時事¶輙流涕于邑既而帝見亂甚始思公顧其兄
大都留守阿瑪噶¶問公安在對曰病卧故里即日以徴
事郎同僉太常禮儀院事¶召不拜又召拜集賢直學士
亞中大夫兼太子賛善最後召以¶翰林侍講學士資徳
大夫知制誥同脩國史同知經筵事後兩¶召皆有御衣
上尊之賜而公終己不赴其言曰吾嘗見病者不<md:KR4e0024_SBCK_013-18b>¶早使
毉師治之及在膏盲始召醫從事雖扁鵲亦走而已今
國¶事如此豈臣子之所忍見然賢如先丞相處輔弼之
<pb:KR4e0024_WYG_013-30b>
地猶不能¶存宋于埀亡况吾之材職以論思獨能存元
于埀亡乎¶王師克温公自沉淵軍士出之引佩刀自裁
軍士奪之乃斷髪¶示無用猶安置濠州後遇赦任便居
住乃還蘭溪病風痺且¶三年矣聞有薦之于朝者遂却
藥不御而卒公生以元之至¶治壬戌七月一日卒以洪
武乙夘十月六日𦵏蘭溪縣甘棠鄉¶門村原以壬戌十
月二十日娶江氏封永嘉郡夫人子男五曰¶智曰聪曰
常曰定曰醜女三一適永嘉鮑行一適黄巖鮑丑一¶許
<pb:KR4e0024_WYG_013-31a>
嫁蘭溪楊球孫男二震彰今翰林吴君沉嘗銘公墓矣而
聰¶謂伯衡不可無一言白公之志伯衡惟君子所貴大莭
為先公¶所樹立豈不偉哉乃若既貴且富而孜孜問學施
徳于人而不<md:KR4e0024_SBCK_013-19a>¶自以為恩人或負之而亦不以為恨他人未
易能也在公何難¶焉出入兩宫待遇之隆賜予之渥他
人不可致也何足為公榮¶雖其字畫一代不數人亦公
餘事耳以故不備述而獨書其闗¶于國者表諸神道其
辭不殺盖以公言不用于當時為可惜公¶行無愧于先
<pb:KR4e0024_WYG_013-31b>
祖為可貴庶有國者以懲而事君者以勸云係以¶辭曰
火之初熱未至烈烈升斗之水沃可以滅及其燎原烟¶
㷔漲天雖竭江河烏能捄&KR0999;國歩方艱不用公言國歩
孔棘乃¶召公還有䇿莫施還也何裨不榮以禄乃分之
宜國破城亡誓¶欲捐軀不獲直遂天歟人歟死雖不果
義則無愧世其家者庶¶其在是¶
　　　謝氏西山阡表¶
謝氏之居平陽由泰来上遡始祖勝十二世矣𦵏西山
<pb:KR4e0024_WYG_013-32a>
者四世<md:KR4e0024_SBCK_013-19b>¶同域而異竁今居昭穆之首曰孝祖君曰王氏
是為泰来髙祖¶父母居昭之次曰仁夀君居穆之次曰
朱氏其曽祖父母也次¶于昭之右曰懐孟府君冝翁次
于昭之左曰徐氏其祖父母也¶祔徐氏之左其父天祐
君也朱氏上四䘮同以元泰定乙丑¶十一月甲子塟後
八年至順辛未四月庚申則天祐君塟之嵗月¶後三年
癸酉二月壬寅則徐氏塟之嵗月懐孟君塟之嵗為至¶
正壬辰月為庚戌日為丙申初勝當五代之際避亂自
<pb:KR4e0024_WYG_013-32b>
閩長溪¶来平陽因占籍焉四傳而曰濟曰漙曰澄曰浩
兄弟競爽支而¶為四溥生定定生淳熈進士吉州教授
岳岳生㳂海制置司幹¶辦公事曽于孝祖為考于仁夀
為祖于懐孟府君為曽祖懐孟¶府君字惟義冝翁其諱
也生以宋之寳祐丁巳二月十五日自¶㓜負志長以儒
稱待補國學生元兵取江南以歸附功授懐孟<md:KR4e0024_SBCK_013-20a>¶萬戸府
知事到官未幾自免歸養年餘五十在二親側依依猶¶
孺子食飲必適二親常愉愉皆年九十終鄉人以能孝
<pb:KR4e0024_WYG_013-33a>
推之為¶人倜儻好施仁于宗族以信義服鄉閭或有争
輙詣府君府君¶曰此是彼非略不偏黨得一言咸唯唯
而退子三人長天佑次¶天澤天祥天佑賢而克家府君
買地西山自池塘原遷大父母¶之柩舉父母之䘮合塟
更為夀藏其旁以至男有室女有家無¶不如志皆天佑
任其責家業落而復振寔有賴焉府君喜曰我¶有子矣
我其優㳺以卒餘年乎而天佑至順辛未三月十二日¶
竟卒年僅四十府君捬膺慟曰天乎胡奪之亟也哀動
<pb:KR4e0024_WYG_013-33b>
行路人¶時子泰初十二嵗泰来九嵗府君字之教之憫
憫焉嵗時節祭¶享滌濯薦拜與夫族姻故舊鄰里慶吊
必與俱以濡染其耳目¶既就外傅而泰初怠荒府君進
而訓之曰爾雖㓜謝氏嫡哉門<md:KR4e0024_SBCK_013-20b>¶祚之興替係焉爾之材
不材不以學不學歟今爾不學則何以¶材先緒幾何不
自爾世墜耶言未已涕泗俱下至挾與同寝處¶鷄初鳴
輙速之覺申訓以前訓泰初乃大悟埀泣語弟若妹曰¶
我等尚得為人乎不幸早失父賴有大父在今不用其
<pb:KR4e0024_WYG_013-34a>
訓傷其¶心至使其寢不安豈有人而若是乎更相率力
學後泰初掾浙¶東宣慰使司江浙行樞宻院泰来起直
學積官為温州路總管¶府知事階將仕郎入皇朝者授
平陽奕元帥府照磨府君不¶及見之也府君卒以至正
癸巳八月十有一日後四十一年為¶今洪武十六年泰
初死亦且二十四年泰来寔始買石以狀来¶請曰惟我
謝氏有墓于西山皆出先祖經營先父之沒也寡妻¶㓜
子㷀㷀孤立不至覆厥宗以克底今日無非先祖覆燾
<pb:KR4e0024_WYG_013-34b>
之力¶積累之效也不有以表著之則是先祖有善而泰
来不知非惟<md:KR4e0024_SBCK_013-21a>¶無以昭示子孫抑不孝之罪將何以自逭
幸賜一言而刻焉余¶嘉府君之為有合于古者邦墓族
𦵏之義又多泰来之孝故摭¶狀之大莭以為謝氏西山
阡表¶
　　　吳府君墓表¶
平陽之士曰吳璟景玉状其先祖問樵府君卒𦵏嵗月
子女孫¶息之數命其子禮奉以請于伯衡曰吾早嵗而
<pb:KR4e0024_WYG_013-35a>
亡吾先人非惟¶先祖之行吾不及聞其詳而𦵏亦且緩
焉若又無一言之託以¶傳不朽為人之孫者将何以自
立于世今謀所以表夫墓惟先¶生矜而畀之伯衡辱交
禮父子間文雖不足其何敢辭按狀府¶君諱應時字朝
俊問樵其號也姓吳氏生于宋淳祐戊申十月¶七日為
人簡重寡言笑而嗜讀書經史百氏之說靡不淹貫兼¶
通道釋之典待宗族篤于仁處鄉閭篤于信誼元之延
祐丁巳<md:KR4e0024_SBCK_013-21b>¶九月二十一日以疾卒于家享年七十維吴氏
<pb:KR4e0024_WYG_013-35b>
其先閩之長溪¶人後唐時逺祖又新擢進士第来令平
陽遂家焉五傳為仁矩¶凶年嘗設粥活飢民數萬吳越
忠懿王聞而嘉之授陪戎副尉¶同産弟仁夀各二子曰
元亮曰元震曰顥曰徹析居以所居自¶别元亮居潭頭
為潭頭房元震居庄房為吴庄房顥居吴樓為¶吴樓房
徹居仙口為仙口房四房子孫咸盛在宋世起家科第¶
仕者相望而元亮四世孫曰廸功郎傳娶徐氏子朝請
大夫秘¶書省校書郎子才娶馮氏封永嘉郡君子奉議
<pb:KR4e0024_WYG_013-36a>
郎某路提刑司¶幹辦公事思齊娶陳氏封慶息郡孺人
無子府君寔郡馬王公¶某之子生母趙氏奉議命為子
俞侍郎之孫介之以府君為賢¶延居甥舘又徙家嶺門
為嶺門吴氏之祖俞夫人生于宋景定¶甲子十二月十
日卒于元至正戊子三月三十日至正庚寅十<md:KR4e0024_SBCK_013-22a>¶一月二
日始合𦵏于嶺門山之原子五人長潜孝友而慈祥果¶
毅而直諒氣岸魁梧論議磊落豁然偉人也年四十一
亡次曽永¶嘉場鹽司令次浩次源為浮屠次湸出繼曽
<pb:KR4e0024_WYG_013-36b>
氏女二人一適鄭¶良濟一適陳彦明潜二子璟其長也
平陽州前稅務提領珍為¶浩後曽四子城積官承務郎
江浙行中書省照磨其椽行宣政¶也偕同僉迭里迷失
招諭陳友諒覊留番昜持莭不屈名動公¶卿珣天富南
監場鹽司令入¶皇朝由黄梅縣丞轉承事郎榖城知縣
瑜早亡琪天富南監鹽¶司管勾一女婿俞端至正丁酉
甲科進士同知龍慶州事璟之子¶曰禮曰愷珍之子曰
復城之子曰季曰寅奉珣祀曰孝琪之子¶曰南曰還禮
<pb:KR4e0024_WYG_013-37a>
善文詞工筆札永嘉縣儒學教諭五丈夫子詵誧¶諶端
謀嗟夫富與貴易致也後嗣克肖世濟厥美不易致也
吴<md:KR4e0024_SBCK_013-22b>¶氏自縣令至于今十有九傳將五百年矣而賢子哲
孫後先相¶續豈非難哉府君復出而振之雖不世其祿
位而孫曽茂衍使¶家聲不墜則所以前承而後引者固
自有餘裕矣雖然枝之繁¶本之盛也流之長源之深也
若夫愈乆愈茂愈傳愈逺則又在¶乎培之浚之也揭諸
墓前吴氏之後嗣其可不知所自而思所¶勉是為表
<pb:KR4e0024_WYG_013-37b>
　　　故元承徳郎江浙等處行樞宻院判官周公墓
　　　　表¶
公姓周氏諱誠徳字守仁元太中大夫同知浙東道宣
慰使司¶事副都元帥致仕贈同僉太常禮儀院事封汝
南郡康恵侯應¶奎之第七子中奉大夫江浙等處行中
書省叅知政事嗣徳之¶異母弟也生母王氏以公貴封
汝南郡君方至正末嗣徳分鎮¶平陽總制瑞安幙府之
中非無材智與之共事又有僚佐布列<md:KR4e0024_SBCK_013-23a>¶左右求其臨機
<pb:KR4e0024_WYG_013-38a>
决謀之際以其可否為違従行師制敵之間以¶其前却
為安危求之他人固不能矣是以數十年間軍旅之事¶
公獨身任焉公之為人也明敏而果毅沈雄而莊重大
敵臨之¶而不懾小㓂嘗之而亦慎失利而氣不變得勝
而色不喜其紀¶律嚴其號令明其賞罰必其威恵洽其
于士卒戰陳則先之次¶舎則後之甘苦則同之綽乎有
古名将之風㓂之所在窮誅力¶討而險阻艱難未嘗憚
也故二州四境之外以至閩括之區無¶不至焉槩計其
<pb:KR4e0024_WYG_013-38b>
大小戰無慮數百剗徑口小龍南山掇四隅三¶魁馬嶼
蕩三港四溪夷百丈莒岡諸砦縛金安三吴邦火磔李¶
師金翁瑞降張仲卿吴叔寧殱金龍十禽程景安斬葛
兆俘吴¶悌五諸酋而分北其徒黨復松山崇政洋望方
山三尖五廵檢¶司内奠二州而外帖閩定括遂披棘荆
拾瓦礫樹城塹濠招集<md:KR4e0024_SBCK_013-23b>¶流散存恤困窮逺近之民皆安
于田里而無殺掠轉徙之苦又¶嵗漕粮儲上供京師皆
公之力也以功授温州路録事尋轉忠¶顯校尉同知平
<pb:KR4e0024_WYG_013-39a>
陽州事兼行軍鎮撫又擢昭信校尉温州路總¶管府判
官依舊兼行軍鎮撫嗣徳拜同僉江浙行樞宻院事而¶
公拜承直郎浙東道宣慰司副使僉都元帥及嗣徳叅
政命下¶而公遂以承徳郎為行樞宻判官公尤為方明
善所憚方之據¶温也屢以舟師来侵公敗之香山又敗
之徐洋癸夘春台慶温¶之兵悉發以擣平陽瑞安自以
為談笑取之而又再敗其秋乃¶賂遺公麾下林淳林子
中使狙伺于内林淳以九月十八日執¶嗣徳以送方越
<pb:KR4e0024_WYG_013-39b>
十二日林子中亦執公送之明善讓公不下已公¶大罵
曰賊奴賊奴爾諸父行刼海上朝廷貸爾死又畀爾莭
鉞¶恩莫大焉爾等不思報効而分據郡縣真大憝也我
奈何下爾<md:KR4e0024_SBCK_013-24a>¶且張士誠在吴爾不知為國家勦除之顧日
夜加兵于我我受¶天子命守二州之地奈何而下爾也
明善忌諱趣左右刳公皮¶公曰雖虀粉我猶愈從爾茍
活况刳皮乎竟以十月一日遇害¶得年四十有二至死
罵不絶既死䇄立自如雖明善亦嘖嘖曰¶豪傑豪傑夫
<pb:KR4e0024_WYG_013-40a>
人同邑陳氏諱貞一封汝南郡君父衢州路龍游¶縣學
教諭大和母蔡氏嗣徳被執以去夫人曰事急矣今日
死¶生猶在我稍緩不惟欲生不獲雖欲死不獲矣我命
婦可辱身¶以羞夫主乎以嗣徳被執又明日自經死得
年四十有五公收¶之未及𦵏而見執矣無子一女曰禮
嗣徳歸自南京以其㓜子¶泰為之後而延邵奎為贅婿
泰夭死禮夫婦&KR0870;任養祖母祖母¶年八十洪武乙夘十
一月四日終遂以己未十二月十日𦵏睦¶原之東谿而
<pb:KR4e0024_WYG_013-40b>
具公衣冠與夫人骨殖祔焉以為邑人雖祠公證<md:KR4e0024_SBCK_013-24b>¶真寺
而墓上冝有刻来揭文伯衡竊惟公奮鄉閭以民兵靖
一¶方及臨患難則殺身殉義其功烈亦既足以暴白于
天下夫人¶從容就死以全其莭其貞何以加諸而禮以
一女子能盡生事死¶𦵏之禮其孝又何如哉為臣若公
為婦若夫人為子若禮此皆¶無愧于人紀而有補于風
教者也雖欲不書得乎故摭状為表¶使刻以揭于墓以
彰周氏之盛以為斯世之勸
<pb:KR4e0024_WYG_013-41a>
　　　譚府君行述¶
公諱安榮字榮甫姓譚氏其先豫章人後徙居潭之湘
潭縣遂¶為縣人譚本齊之附庸其分土在今濟南厯城
間春秋魯莊公¶十年齊桓公㓕譚譚子奔莒子孫以國
為氏其後散處四方代¶有聞者見于厯代史湘潭之譚
氏則顯自宋禮部公諱世績事¶祐陵官至禮部侍郎贈
端明殿學士宋史有傳是為公之髙祖<md:KR4e0024_SBCK_013-25a>¶曽祖諱某祖諱
某湘潭縣丞考諱義先隠居不仕尚浮屠法放¶情山水
<pb:KR4e0024_WYG_013-41b>
之間自號湘溪居士妣黄氏公生而頴悟母夫人授以¶
孝經随口成誦既長嗜學愽通經史百氏之說至于釋
道之典¶無不覽觀與從兄安期安邦同居合㸑友悌篤
至二兄亡無子¶命次子應璋為安期後内外數百指齊
以禮法而身率之閨門¶雍肅未嘗有遺言勤于治生家
業甚裕輕財而好施嵗飢傾廪¶以賑餒者為粥以食不
能自食者遇貧乏者予之錢不能䘮者¶給之槥距居之
東十五里有渡曰牛欄下攝市在焉其川湍悍¶渉者以
<pb:KR4e0024_WYG_013-42a>
病率好義之家伐石以為梁直渡之西自竹簀橋以至¶
闗子衝驛道出焉其塗沮洳行者以為病甃之以甓寺
曰䕶法¶觀曰梅仙棟宇摧圮像設故弊繕脩莊嚴使之
煥然一新又割¶田三十畆入觀音寺以飯其衆觀音之
僧曰紹富䕶法之僧曰<md:KR4e0024_SBCK_013-25b>¶道恵曰紹祖得遂薙髪皆公為
之檀越為人素慎重門有吏卒¶避去不與言歉嵗無賴
子相與謀強納劵而發其廪公聞之欲¶因乞之諸子以
不足為恵適長効尤者為言乃止嘗有質田而¶自剄冀
<pb:KR4e0024_WYG_013-42b>
歸其田者公亦哀其情而欲以田歸之由是人推為長¶
者時海宇承平士大夫以仕相髙或挽公出仕公曰吾
焉用仕¶為幸有先人之弊廬可以避燥濕薄田可以供
祭祀具饘粥教¶子讀書優游卒嵗良亦足矣焉用仕為
哉晚年得末疾伏枕日¶乆卒之前一日忽曰自吾感疾
明日且期矣殆不起乎而是夕¶居䕶法寺傍梅辛者夢
寺之菩薩天王迎公入寺幡幢鐘磬¶鐃鈸燈燭香花梵
唄甚盛詰旦果卒辛詣門将白以夢則已属¶纊矣聞者
<pb:KR4e0024_WYG_013-43a>
以為異寔元之重紀至元庚辰正月廿八日也公生¶于
宋咸淳丁夘十月四日享年七十有四後六年己酉十
有一<md:KR4e0024_SBCK_013-26a>¶月庚申塟于縣之石塘山之原從先兆也夫人賀
氏諱妙興同¶縣人父諱某母劉氏婦徳母儀著稱婣黨
躬儉約善書筭持¶經茹素以此終身公之起家夫人寔
佽助之其生以咸淳丁夘¶七月十九日其卒以至正庚
寅二月十日得年八十有四而以¶卒之冬十二月某日
祔于縣丞墓左子二人應辰應璋女二人¶適王必大賀
<pb:KR4e0024_WYG_013-43b>
世發孫男六人明孫福孫𤣥孫夀孫貴孫榮孫貴¶孫即
今金華管軍鎮撫濟也曽孫男二人&KR1654;棐曽孫女二人
伯¶衡歸自翰林辱濟枉顧而語之曰濟年十有四而先
祖即世踰¶年而先父繼沒後十二年湖湘大擾疾疫並
興而吾母吾叔父¶吾二兄以及羣從俱亡不肖若濟僅
存喘息又越在戎行違去¶墳墓轉徙數千里之外二十
有一年矣尚賴先祖遺祉竊叨禄¶秩以不墜宗祀然先
祖之嘉言懿行日就泯沒大愳異日無以<md:KR4e0024_SBCK_013-26b>¶見先祖于地
<pb:KR4e0024_WYG_013-44a>
下敢以狀為請伯衡謹序次其寔可以昭示後人¶者如
右¶
　　　北麓處士李公墓誌¶
臨川有厚徳之士曰北麓處士李公生故宋咸淳丙寅
七月二¶日卒于故元至正辛夘正月五日而以壬子(闕/)
月(闕/)　日祔于¶大壟坑之原則¶皇明洪武五年也後十
有四年其子鎬被選為考試官而伯衡¶亦自金華山中
召至同事禮闈鎬乃奉其友翰林修撰金珉所¶述狀求
<pb:KR4e0024_WYG_013-44b>
為銘伯衡文雖不足誼則不敢辭退而按狀為記之曰¶
公臨川崇仁人姓李氏諱士華字廷寔北麓其别號也
宋太學¶上舎生資善堂直講昂髙祖也宋鄉貢進士緘
曽祖也适祖也¶元徳父也盧氏母也賦才瓖瑋音吐如
鐘好學強記數百言過<md:KR4e0024_SBCK_013-27a>¶目輙弗忘雖蚤失怙恃二兄繼
亡獨支門户弗克終學然經史¶大義無不通長于詞翰
談論辯慱此公之學也徳祐失國江南¶新附衆皆遑遑
然公獨幅巾深衣翺翔邑里間意氣自如出其¶餘智治
<pb:KR4e0024_WYG_013-45a>
生坐使貲雄于鄉此公之能也事繼母吴氏下氣婉容¶
得其懽心以不及終養語及二親輙泣下被面昕夕必
展謁祠¶堂嵗時節享祀必腆必潔初度哀慕如初喪終
其身此公之孝¶也宗族貧者子本予之孤者鞠之死無
以棺歛者收之有所貸¶不能庚而再貸者度其終不能
償出劵焚之或以田園来償曰¶逋可緩先業不可隳也
弗取嵗祲平賈出粟粟價由是弗騰湧¶人賴以濟不能
食者作糜道上食之活者甚衆伻有盗廪粟者¶見之矜
<pb:KR4e0024_WYG_013-45b>
其窶更益以他粟遣之里有力役挺身任之不以煩細¶
民此公之仁也訓諸子以經術躬督視之不至夜分不
得息諸<md:KR4e0024_SBCK_013-27b>¶子蚤暮不敢去冠帯不敢私宴飲不敢傚流俗
侈靡此公之教¶也朝廷下鬻爵之令巨室争取以自榮
公恬不介意或持空名¶告身求售公笑曰我且不欲以
文學干進取渉銅臭之譏而謂¶吾欲乎此公之義也擇
爽塏地作賔舘環樹松竹蕉蘭賢大夫¶士過門倒屣以
迎論文析理之隙樂飲終日惟恐其去之亟此¶公之好
<pb:KR4e0024_WYG_013-46a>
士也里人争鬬方齗齗然譁折以片言曰此是彼非即¶
免冠頓首釋去此公信誼之孚于人也晚好神仙一日
樓居有¶神降焉相與倡和許公夀如盧真盧真年八十
五隠句曲山遇¶浮丘公上升去後公果享年八十六此
公至誠之格于神也凡¶三娶郝氏無所出而曽氏陳氏
繼也子四人伯彬仲鎬而鏞蕃¶其叔季也鎬字叔荆篤
學能文應詔至京擢國子學正轉¶翰林編修領中都國
子監事方嚮用此公之澤也女三人丁師<md:KR4e0024_SBCK_013-28a>¶周廖晉載尚
<pb:KR4e0024_WYG_013-46b>
徳其婿也雍雅維其孫男也其曽孫則男二而女¶一也
銘曰¶
李在臨川派出隴西代綿譜軼系序莫稽繄公之生門
祚中微¶國歩又棘亦孔之&KR1077;而周于智而優于材雖云
零丁有猷有為¶迄亢厥宗家用以肥不驕不吝既恵且
慈維族維鄰孰寒孰飢¶孰空孰乏載餽載遺衆方為富
利嵗之飢飢輙閉糴以要厚貲¶獨取我陳稱物平施粟
弗翔貴澤及尫羸閑家以則左矩右規¶于世無求絃琴
<pb:KR4e0024_WYG_013-47a>
誦詩於赫令譽遐企邇推享有多夀踰期望頥¶人豈不
貴握符秉麾多行不義瑜不掩疵曽不如公皂㡌白衣¶
無愧無怍式全其歸况也有子際遇¶聖時其鳴以文一
代宗師何善不報天豈逺而發其幽潜勒此¶刻辭<md:KR4e0024_SBCK_013-28b>¶　　　李維壙銘¶
臨川李鎬叔荆甫為學正國子監之六年其第三子維
殁年才¶十有三後七年叔荆以翰林編脩領中都國子
監事入考㑹試¶與伯衡同事禮闈歎曰吾兒維之歿乆
<pb:KR4e0024_WYG_013-47b>
矣余未嘗一日而不念¶之君幸而賜之銘以慰維之不
幸以舒乎余之哀也伯衡曰銘¶王逢原者臨川也銘邢
敦夫者豫章也逢原敦夫豐于材而嗇¶于年惟得言立
如二公者以為托故其命雖短而其名則延叔¶荆哀其
子圖其不朽而属伯衡銘焉顧伯衡豈其人乎哉後二¶
年伯衡考試陕西還次中都復㑹叔荆而叔荆以王紹
所為狀¶申請益力嗟夫天下之寳天下之所共寳也子
弟有若維之聰¶俊頴拔夫豈多見乎材成而寔就出為
<pb:KR4e0024_WYG_013-48a>
邦家之光吾黨誰不属¶望哉而不幸天閼伯衡固傷悼
之不能已又安得以源薄而拒<md:KR4e0024_SBCK_013-29a>¶叔荆之請乎維小字寔
定生以丙子三月十六日風骨峻整肌¶膚若玉雪目光
&KR0110;&KR0110;射人見者以為竒噐數嵗坐之膝上口授¶古詩歌
數過輙不忘其母㳺氏携至南京八嵗耳拜跪唯諾應¶
對周還進退嶷如成人間從長者出逰見古蹟勝槩必
請問所¶自而謹識之已而就傅國子監受小學四書六
經正文日千餘¶言即能了其習作字不待提教而得筆
<pb:KR4e0024_WYG_013-48b>
法朝夕諸生從慱士助¶教問難維輙趍而拱聴焉于其
旨歸豁然也博士助教若趙俶¶錢宰劉紹先諸公甚愛
之試以詩課随口響應若不經意而出¶人意表莫不嘖
嘖歎賞以為叔荆有子同舎生壯者冠者咸與¶杭禮初
不敢以童稚視之貴㳺子姓邀與共飯輙固辭或問其¶
故對曰不願人之膏粱之味也暇日冩山水樹木人物
禽羽之¶類種種有思致嘗刻木為戱具狀宛如琵琶扣
之琅然有聲其<md:KR4e0024_SBCK_013-29b>¶智巧多此類平居事父母及其兄欵曲
<pb:KR4e0024_WYG_013-49a>
而恭敬撫二姝尤篤于¶愛居國學四年是為洪武戊午
其春欲與其兄歸其鄉省其祖¶母叔荆以道逺弗許維
涕泗終日冬十月四日得疾痊而復作¶易數毉愈劇維
見叔荆夜坐其旁愳以危憂之強自支曰兒無¶苦願大
人就寢席毋兒憂也疾且革其母哭之慟復張目曰夭¶
夀命也兒死焉足惜願母氏割愛竟以十一月十日卒
與叔荆¶逰及識維者皆来弔祭哭盡哀是月二十七日
返其柩崇仁而¶以(闕/)月(闕/)　日祔𦵏大壟坑先祖北麓
<pb:KR4e0024_WYG_013-49b>
處士兆次銘曰¶
維也誠李氏子弟之秀使造物者畀之材而又假之以
夀其所¶成就豈不光前而裕後奈何蘭方茁而萎車未
駕而仆人且痛¶惜之而况于其父母嗚呼¶
　<md:KR4e0024_SBCK_014-1a>¶　
　
　蘇平仲文集巻十三


<pb:KR4e0024_WYG_014-1a>
欽定四庫全書
　蘇平仲文集巻十四¶　　　明　蘇伯衡　撰
　　誌壙¶
　　　桂府君墓誌銘¶
桂府君仲晦甫以洪武七年四月十六日客死南京其
子緝函¶骨還諸暨卜以是冬十有一月二十有九日𦵏
于華亭鄉陳村¶之原前事蹐門泣且拜求銘以窆始余
見仲晦起布衣儒者得¶千里之地而治之遇事立决嚴
<pb:KR4e0024_WYG_014-1b>
不失於苛寛不至於縱吏民畏¶而安之不能欺也庶幾
窮經能致用者由是樂與之遊未二嵗¶而仲晦就逮以
去去僅八閲月仲晦則死矣於戲悲夫尚忍銘¶諸雖然
余知仲晦者非余而誰銘乎仲晦自未冠時輙推其家¶
貲與其兄弟入太平山中且十餘年父得重膇疾諸兄
又或跛¶或亡乃歸家授徒以養父父沒䘮𦵏一遵家禮
兄弟之遺孤寡<md:KR4e0024_SBCK_014-1b>¶數百指無一瓦之覆一㕓之耕而以生
以育皆藉之仲晦至正末¶仲晦携而俱避兵孝義里不
<pb:KR4e0024_WYG_014-2a>
以急難輟其恩意里人髙其行或¶致餽遺雖居貧未嘗
茍受即受後必償之國初士率乗時¶赴功名仲晦獨累
薦不起㑹詔徵儒者有司起仲晦至¶京師遂以四年冬
擢奉議大夫同知金華府事初蘭溪民有以¶私鬻鹽繫
獄者其火伍夜刼以去既捕得之上其獄于郡郡當¶以
在逃而抵捕者罪誅連坐繫甚衆其間有合得杖而乆
淹者¶仲晦至閱其牘杖而遣之後捕者之家奴訴于朝
下䑓司取¶具獄鞠之訖論如捕者言諸署牘者例觧官
<pb:KR4e0024_WYG_014-2b>
徙中立府作室仲¶晦坐焉徙中立府三月復徵至京師
後四月竟以疾不起於戲¶仲晦而止于斯耶殃慶不以
其類乃若是耶所謂天者其果可¶必耶抑仲晦嘗言君
子之居官也職所當為者勉焉而已矣豈<md:KR4e0024_SBCK_014-2a>¶復臨事而畏
首畏尾哉若夫利害成敗得喪則有命矣彼脂韋¶以求
全者非不計較而詎知禍釁之来常出於智巧之外故
吾¶服官以来事無大小義所在未嘗首鼠也其自信如
此而猶以¶是𤨏𤨏者為仲晦寘悲喜焉則余之知仲晦
<pb:KR4e0024_WYG_014-3a>
亦淺矣仲晦之厄¶金華人聞之哭之多失聲此豈徒然
者哉仲晦名昱世越人曽¶祖某祖某父某皆不仕母費
氏其生以元之延祐甲寅二月四¶日娶薛氏子一人緝
也予嘗因仲晦自號摭其群行為著尊生¶子傳而語仲
晦曰乃若厯官治行尚當書之而今遽銘其藏是¶則可
歎也銘曰¶
際可而仕亦順乎命也随試而効厥有攸藴也正誼而
行要以自靖也¶方駕而蹶是以無悶也又不有年天之
<pb:KR4e0024_WYG_014-3b>
未定也既全其歸抑又何恨也¶
　　　趙州判官張君墓誌銘<md:KR4e0024_SBCK_014-2b>¶余逰平陽邑之士致孝於其先祖父者多謁余銘其墓
而張生¶垕寔謄録一日垕閣筆泫然出涕怪而問焉辟
席曰人之父母¶皆得公銘以為不朽之托而垕之先人
獨不得公一言以傳不¶朽是以竊自傷也余哀矜其情
命以状来垕乃属其父友金滌¶先生具世系爵里因其
仲父正再拜申請乃為取而誌之曰君¶諱明善字思誠
<pb:KR4e0024_WYG_014-4a>
今以字行姓張氏温之平陽人其先自閩来遷¶始家金
舟鄉原奥宋端平間迪功郎殿尉副又遷居縣西登瀛¶
里曽祖泗咸淳鄉貢進士祖文奎愽學善斷州推為三
老父邦¶榮以孝行聞母林氏宋太常寺簿鏜之曽孫女
也君生三嵗病¶𤺋毉者以為不可治去之是夕醫者夢
老人曰張氏児令噐也¶何不飲以觧毒飲明日持以飲
之果愈稍長自知力學年十五¶父沒執喪哀甚善事其
母從進士孔克表授尚書遭世大亂隐居<md:KR4e0024_SBCK_014-3a>¶養母以信誼
<pb:KR4e0024_WYG_014-4b>
重於鄉閭其文辭猶有聲搢紳間國初孫安以¶行中書
省照磨總制平陽辟君叅賛軍事時甌閩皆未入版圖¶
君馳詣行省白攻取計今曹國李公任方面之寄一見
語合意¶不覺席之前也與之議論連日夜欲㽞之幕府
君以母老力辭¶歸洪武元年按察僉事熊鼎以賢良薦
于朝擢将仕郎真定¶府趙州判官自内出白金文綺繒
布賜之母妻皆與焉既涖事¶州民猶有保雲龍寨者而
征虜副将軍鄂國常公欲屠之君曰¶皆良民也吾為天
<pb:KR4e0024_WYG_014-5a>
子牧民坐視可乎詣軍門自言願奉¶揚天威徃諭之下
鄂國許之即抵雲龍寨呼其酋曉以逆順禍¶福其酋猶
豫左右趣君還復命曰不爾将以後期併就誅矣君¶曰
以吾一人易一寨人之命吾固甘心也卒諭下之所活
無慮¶萬餘人明年夏秋大旱君齋戒走群望懇禱連雨
三日嵗以有<md:KR4e0024_SBCK_014-3b>¶秋方戒使者歸御賜綺繒為母夀且迎致
就養而明年三月¶三日君竟以疾卒于官得年四十有
三在官二年平易以得民¶亷慎以馭吏獄無淹囚庭無
<pb:KR4e0024_WYG_014-5b>
㽞事里無横歛民安而吏畏之至¶是㑹哭于庭其哀戚
與䘮其親不啻季弟正以其年十月二十¶日負其骨来
歸壬戌十一月甲申祔于崑山先墓之次配韓氏¶志莭
卓然子男二人垕其長也次堅君卒時垕五嵗堅三嵗
皆¶君二弟卵翼之長大則君之教行于家可知矣銘曰¶
鸞鳳之儀玉雪之姿學無不窺材足有為出遭聖時為
良吏¶師州民危疑保厥險𡾟諭以徳威投降恐遲千百
耄&KR0828;乃免¶誅夷載拊載綏歴嵗載朞民莫不懐吏不敢
<pb:KR4e0024_WYG_014-6a>
欺命也難知竟止¶于斯不究設施有識嗟咨老母在闈弱
妻稚兒望君来歸而歸¶以尸亦孔之哀孰不涕洟昆山巍
巍遺塜在兹莫堅匪碑刻此<md:KR4e0024_SBCK_014-4a>¶銘詩君有餘悲我無愧辭¶
　　　譚益之墓誌銘¶
公諱應辰字益之姓譚氏伯衡所為著行述諱安榮君
君則公¶父也母賀氏府君素仁厚好施予號稱長者吏
卒至其門謹避¶之嵗庚午大祲無賴子群然具姓名稱
貸于富家不問允不允¶輙發廪取粟且至府君所府君
<pb:KR4e0024_WYG_014-6b>
以民命方急欲因以乞之公曰¶借使因而乞之彼未必
以為恵也徒長効尤者耳兒有以處之¶矣乃集鄉隣與
之粟曰積此将為爾衆備也幸相與守之衆欣¶然願盡
力無賴子計沮官尋亦捕寘于法嘗有質田于府君者¶
既而其人欲自剄兾歸其田府君惴惴然公曰何畏也
出語其¶人曰數畆之田與七尺之軀孰重我家翁未嘗不
可以誠動爾若¶以誠告田無不歸者今計顧出此将執爾
送官况肯歸爾田乎<md:KR4e0024_SBCK_014-4b>¶其人蒲伏求免乃釋之聞者相與語
<pb:KR4e0024_WYG_014-7a>
曰譚氏有子矣門戸之事¶挺身任之性明敏而又有材
局符旦下事晡已集或科繇而吏¶舞手低昂即指擿詰
之曰我若吾父可欺耶而軰猶欲襲故態¶乎吏謝改之
則已不然輙詣守長發其奸由是皆嚴憚之為人¶尚氣
莭居鄉里豪悍者抑之善柔者扶之拯其患難恤其窮
乏¶而同其休戚秋租額存而無徵者諸里胥率取償於
細民公曰¶細民饘粥且猶不給寧尚堪此出己粟以償
人多徳焉平生不¶治産業家之金帛粟布其季司之畧
<pb:KR4e0024_WYG_014-7b>
不經意嵗庚辰居府君憂¶訌陽上攻瘡發于舌本乆而
不痊一旦増劇曰吾徃矣呼二郎¶来二郎其季也季来
前已不能言苐執其手嚮諸子作指畫詔¶告状者三遂
卒至正辛巳七月二日也得年五十公以至元壬¶辰五
月廿九日生以乙酉冬十一月二十二日合𦵏石塘山
先<md:KR4e0024_SBCK_014-5a>¶墓之次娶莢氏淑静而仁柔生於元貞丙申六月二
十三日卒¶于至正壬辰某月某日𦵏于旱塘衝子男三
人福孫夀孫貴孫¶女一人未行而亡孫男三人棨棐集女
<pb:KR4e0024_WYG_014-8a>
四人尚㓜貴孫今易名¶濟以忠武校尉為管軍千戸所
鎮撫戍平陽使過金華諗于伯¶衡曰痛念先人埀沒口
不能言而猶欲詔告之豈無望于藐諸¶孤哉夙夜兢懼
弗克上副属望之意際遇聖朝幸以尺¶寸忝獲位序所
以致是者皆先人積累之效顧以馳驅南北於¶其劬躬
樹徳以前承後引者揭辭墓隧昭示後昆乆猶缺焉敢¶
以為請於戱元之将亡大家右族棄骨肉去墳墓散之
四方而¶其後無噍類者豈少哉濟獨克保其宗祧於播
<pb:KR4e0024_WYG_014-8b>
遷之餘而又克¶立功成名有祿入以供祀事斯易所謂
積善之家必有餘慶者¶矣推原本始播以銘詩俾子孫
知其所自禮亦冝之其世系見<md:KR4e0024_SBCK_014-5b>¶府君行述中乃銘曰¶
譚在成周附庸之國後併於齊子孫四出以國為氏世
有顯人¶公居湘潭端明之孫材足有餘而不樂仕儲徳
于身以開令子¶桓桓令子既武且文為天子使望于一
軍孰流之長匪¶源之濬惟本也豐其枝斯盛爾孫爾曽
視此刻銘尚思厥自益¶謹其承
<pb:KR4e0024_WYG_014-9a>
　　　故庸齋吴君墓誌銘¶
昔元氏有國自延祐之後士尚多彌文而馳騁虚名其
於問學¶不免茍且尚何望修身踐言如古人哉及至正
以来而其風寖¶靡焉平陽吴氏於其時曰苗府君曰海
府君曰渉府君皆刻意¶於經術力行於家庭抗志不仕
自足山林以孝友忠信禮讓㢘¶隅表勵其族姻鄉黨而
渉極為逺近學者所宗尊之曰金州先<md:KR4e0024_SBCK_014-6a>¶生於乎可謂特
起於流俗中者矣君於苗為曽孫於海為孫而¶渉之子
<pb:KR4e0024_WYG_014-9b>
也名舉字子庸材尤克肖能守其家法為人聰頴敏逹¶
愽極乎羣書而邃於史古今理亂存亾得失是非之際
無不貫¶穿其辭翰亦清潤可喜平居直諒不以言為容
恱遇事裁决動¶中肯綮君之為子也養志為先親所欲
為委曲承順不以家之¶貧而儉其親肥甘輕煖皆不失
時得美味數舎外輙持歸以為¶奉時物親或未嘗人以
餽之不先嘗也親沒哀毁頓絶三日不¶近水漿親戚懼
且致疾強之食始進饘粥𦵏祭一遵家禮人咸¶推其能
<pb:KR4e0024_WYG_014-10a>
孝處兄弟之間怡怡如也䔍于教子既延致名師于家¶
又飭禮幣使之逰學而教之先踐履而後文藝盖忳忳
焉待宗¶族情文兼致吉㓙赴告嵗時㑹拜事為之規而
周其窮乏恤其¶疾病拯其患難必竭其力至於故舊鄰
里亦然不知其力之不<md:KR4e0024_SBCK_014-6b>¶足必稱其情而後己由是信誼
大孚里有不平不詣有司而詣¶其門君徐出片言曰此
直彼曲咸帖帖聴受謝去嘗構小樓藏¶脩其間搢紳學
者多就之而君亦喜得朋也相與講明唐虞周¶孔之道
<pb:KR4e0024_WYG_014-10b>
或夜分不寐或浹旬忘去盖将磨礱浸灌以闖夫聖賢¶
之閫奥志未及就而死及之矣故君之死士類咸為之
䀌傷卒¶之日至正庚子七月十四日也上距延祐丁巳
君始生之嵗得¶年四十有四以壬寅十月十六日𦵏于
里之黛山原娶陳氏後¶四年卒其生以某年月日其卒
以癸夘九月十七日其𦵏以洪¶武戊午九月廿二日墓
在金洲之湖里丈夫子四曰任陳出曰¶田曰榖曰埜側
室滕出君卒時諸子皆㓜後皆克脩其業以世¶其家任
<pb:KR4e0024_WYG_014-11a>
舉明經為郎福建行中書詳練㓗㢘聲稱籍甚君之教¶
行于身後又如此余聞君子病無聞焉非有待于外也
有待于<md:KR4e0024_SBCK_014-7a>¶外而後聞則君子之不聞者多矣今觀吴氏一
門四世不出里¶閈布衣沒齒而其生也有稱其沒也有
傳則彼以詩書為斧藻¶馳騖衒鬻而名卒湮滅者非惑
歟此任之請銘余喜為之論次¶非徒以慰其孝思亦将
以風吾黨之士云銘曰¶
修其行誼蠖處里閭逰于髙明蟬蛻卑汚庠有典教之
<pb:KR4e0024_WYG_014-11b>
師儒邑¶有執政之大夫而講學者惟其廬是趍而䦧墻
者惟其言是孚¶夫匹夫而化鄉人者其豈非吴君之徒
也歟¶
　　　孔教授夫人汪氏墓誌銘¶
伯衡既銘吴江州儒學教授孔公之墓其子克烈復泣
而言曰¶先生幸哀克烈為吾父著銘墓石惟克烈三嵗
即孤而不殞其¶世者吾母之力也顧其藏異穴不得合
而銘之克烈懼其懿行¶将遂湮沒敢申請焉願先生重
<pb:KR4e0024_WYG_014-12a>
哀克烈而恵以文昔果齋鄭君<md:KR4e0024_SBCK_014-7b>¶季明以古文名世而靳
許可閭巷之士砥名礪行以其言語文¶字而借譽取重
者彬彬焉伯衡發其遺文得孔母汪夫人傳則¶克烈母
也傳凡四百七十餘言以謂非惟用勸天下之女婦亦
将¶使為士者聞之内愧而自省也於戱其推重之至矣
則夫人豈¶可以今人目之哉何忍而辭為銘夫人諱淑
真字道寧其先歙¶人靈恵公之後也五季時避亂来居
平陽至夫人父始徙居郡¶之墨池坊遂為郡人父諱鼎
<pb:KR4e0024_WYG_014-12b>
新學行文章為温儒宗門人因其¶自號稱之曰桐陽公
母潘氏有賢行夫人生而淵静聰敏加以¶濡染習禮法
通經史善筆札而精于翦製結縷事父母以為賢¶艱于
擇配其父来典平陽州教始以歸孔公時年三十矣接
宗¶姻以敬處妯娌以和奉祀豐而潔曰吾不逮事舅姑
所以追養¶者其敢不恭孔公宦轍所至以性剛尚氣為
守貳所嫉而免於<md:KR4e0024_SBCK_014-8a>¶禍者以夫人能規諫也歸孔公八年
而孔公卒于吴江嚙指洒¶血棺内誓不他適成歛人恐
<pb:KR4e0024_WYG_014-13a>
其一弱婦安能返櫬二千里外而¶夫人迄克以其櫬歸
為墳于新隴舉先夫人陳氏之䘮合而窆¶焉屏去膏沭
闔門紡績不與親戚接夫之族亦罕見之孔公有¶女弟
歸薛氏方&KR0276;居乃迎致與處而養之諸子在襁抱常常
語¶之曰先聖人子孫不讀書自樹将羞先聖人此若父
平日用以¶自勉者故我今以之勉若等若等其識之蓋
子五人其一前子¶其一孽子夫人恩之無纎毫厚薄其
子亦自以夫人之恩無厚¶薄諸子長大分田廬財賄什
<pb:KR4e0024_WYG_014-13b>
噐為七以三分與前子而命己子¶孽子各有其一人以
此益賢之善生理家業日殷然有餘輙以施¶予寒飢者
在門與衣食孜孜若不及且勸之曰彼飽煖者亦惟¶力
農工耳爾奈何不自力感悟去而自力者徃徃或從夫
人質<md:KR4e0024_SBCK_014-8b>¶錢過期而贖未嘗取嬴稱貸不能償者則焚其劵
遇隣媪以禮¶隣媪日升堂起居夫人一或失行即戒門
者絶之隣媪惟恐見絶¶於夫人咸知謹飭桐陽公捐舘
已乆惟潘安人在堂治美飲食¶徃餽之使者相踵有疾
<pb:KR4e0024_WYG_014-14a>
即歸侍不問寒暑及其歿待錢帛以助¶弟姪䘮𦵏其兄
炳沒亦如之外家有田五百畆在平陽之南湖¶布米力
役之征夫人命諸子任之欲錢急輙代之輸三十年猶¶
一日初孔公作新第而出涖吴江第中時見怪物及夫
人還自吴¶江衆以告且誡勿即居夫人曰我不怪其怪
亦自不怪卒入居¶之而怪自是不復見雖程子之母何
以加諸寡居二十七年年¶六十有五而卒至正戊子九
月廿六日也子克烈克缹克勛遂¶以辛夘十月二十日
<pb:KR4e0024_WYG_014-14b>
安厝南湖九保頭原銘曰¶
猗夫人兮父業克傳姆訓閑兮兩髦之操三遷之教克
允蹈兮<md:KR4e0024_SBCK_014-9a>¶螽斯之仁鳲鳩之均與古倫兮見諸述作表其
卓卓自先覺兮¶遺文是徴勒辭于塋史伯衡兮¶
　　　夫人周氏墓誌銘¶
夫人諱萬字妙福姓周氏揚州髙郵人嫁同里陳氏為
諱元吉¶之妻今武毅将軍千戸馬侯俊之外姑也父諱
某母張氏夫人¶柔懿慈恕在室事父母盡子道歸陳氏
<pb:KR4e0024_WYG_014-15a>
事舅姑盡婦道生一男¶兩女而元吉卒時夫人年三十
有八寡居任家政能勤儉理細¶微時歛散以持其門戸
選婿里中得武毅君闢甥舘延之後七¶年兵興武毅君
與夫人之子國賔乃奉夫人渡江而南僑居姑¶蘇既而
武毅君與國賔俱以材勇擢義兵萬户國賔後戰不旋¶
踵以死武毅君超遷浙東宣慰使司都元帥分閫臨安
入¶皇朝除今官戍金華移平陽夫人食其祿者三十年
年七十餘<md:KR4e0024_SBCK_014-9b>¶矣聰明康彊起居食飲如少壮者武毅君旌
<pb:KR4e0024_WYG_014-15b>
麾所涖皆東南奥¶區朝夕率婦子致孝養所以奉之者
極水陸之珍凡與武毅君¶為僚為友者必升堂拜夫人
見其貌恭其色和其言仁其動止¶中禮瞻望咨嗟以為
盛徳之母而知其享其福禄也固冝洪武¶十五年七月
二十五日卒於平陽之官舎上距元之大徳甲辰¶夫人
始生之嵗得年七十有九遂以九月三十日𦵏平陽縣
萬¶全鄉鳴山之原而属余銘曩者海内鼎沸母子離散
以脫一旦之¶命者皆是也藉令聚首越在異鄉資濡沫
<pb:KR4e0024_WYG_014-16a>
以全活免於飢寒亦¶幸矣若夫人有武毅君為之婿肥
甘輕煖適其口體優逰朝夕¶之間罔間承平之樂此百
不一兾也復值海隅寧謐髙年令終¶自含至歛情文備
至逺近遣奠出𦵏之日市為之罷巷祭以過¶車送者千
數百人而行塋髙敞此千不一兾也夫人得此則雖無<md:KR4e0024_SBCK_014-10a>¶丈夫子以為主後復何憾哉叙而銘之用以慰夫人於
地下云銘曰¶
𦵏之以禮不必其里祭之以時不必其子猗歟夫人是
<pb:KR4e0024_WYG_014-16b>
謂受祉¶有封若堂銘者太史¶
　　　楊子瑜墓誌銘¶
縉雲楊氏占籍於平陽者曰朝無子以宋太常愽士藴
古之孫¶裕為子裕生璿君其嫡也諱琬字子瑜㓜頴悟
好學從鄉先生¶鄭如圭受尚書治進士業業成而世亂
遂絶意塲屋自嶺門徙¶居鳳山之陽隐居以養親父既
沒奉母踰盡歡暇日惟長松修¶竹叢桂幽蘭清泉白石
為伍於術數無不通曉性尤嗜唫出語¶清婉一時唫士
<pb:KR4e0024_WYG_014-17a>
咸相推許國朝初下闗陕諸郡縣吏慎擇士¶之知治要
而有吏能者徃為之由是起君知商州君雖為列曹¶掾
遇事侃侃與守長論是非可否不少遷就尋以母年髙
求歸<md:KR4e0024_SBCK_014-10b>¶侍守長曰子儒生非他人比朝廷所以用子者不
在簿¶書細務也亦欲使子補察吾属之不逮耳奈何求
去君欲歸不¶得自號商山吏隐既而父母老者例賜歸
君還故鄉扁其居曰¶商山舊隐方喜獲承歡親側而乙
夘冬遽罹母䘮哀毁骨立至¶于成疾戊午五月八日竟
<pb:KR4e0024_WYG_014-17b>
不起明年十一月十有六日𦵏于歸¶仁鄉玉蒼金山之
原娶李氏三子伯曰鼎仲曰泰俱讀書尚文¶克世其家
季曰戒出後永嘉吴氏三女一適陳進一適黄師一¶適
徐謙孫男一曰誾誾女四余過平陽鼎奉前龍江書院
山長¶髙暘状因余友張正来請銘状稱君在㓂攘充斥
時東西竄匿¶嘗以物腰纒之頃刻不少寘扣之則永嘉
王㢘所寓白金也或¶問君曰時勢如此因有之亦可以
藉口矣君曰唉内欺吾心外¶欺吾友不義莫甚焉所獲
<pb:KR4e0024_WYG_014-18a>
與所喪孰多寡迄歸金王㢘雖王㢘<md:KR4e0024_SBCK_014-11a>¶亦自謂出望外也
士以此多君君之在商州也過四皓墓下未¶嘗不喟然
太息曰此四人者髙蹈物表而吾去鄉半萬里為斗¶食
吏獨不愧之低徊不能去余雖不識君其為人可槩見
矣嗟¶乎人之所欲莫甚於利所慕莫大於功名君臨財
則顧義而又¶安分澹然無慕乎外以全其歸是皆人之
所難可無銘乎銘曰¶
學優行完利吾不遷世好澹然天者以全雖嗇其年名
<pb:KR4e0024_WYG_014-18b>
則孔延¶我銘其阡慰君九泉¶
　　　見山處士王君墓誌銘¶
古之君子雖居畎畆視夫人不獲其所未嘗不以為己
憂而拯¶之盖仁人之用心也後世之為君子者雖軄乎
民若秦肥之視¶越瘠徃徃皆是而况獨善於山林者乎
若見山處士不猶古之¶君子哉世有斯人吾焉得不與
之乎處士敦厚而謙恭慈和而<md:KR4e0024_SBCK_014-11b>¶雅飭其事親也愛敬兼
盡親有疾惶惶焉至廢寢食無朝暮頃¶刻不離側母嗜
<pb:KR4e0024_WYG_014-19a>
鱸魚病間食之而至於大故處士見鱸魚輙流¶涕被面
終身不忍食卜地括山𦵏其親而樹永思庵墓前以備¶
祀享故第厄于鬱攸家人請重構處士曰吾祖父無所
妥靈而¶暇治居室乎即居址之南剏祠堂三間左右翼
以夹室率子姪¶時莭行禮進士孔君暘記之其在内之
行如此逹之於外者尤¶非人之所可及也至正戊子夏
大旱齋沐詣䨇劔靈湫懇禱大¶雨連日嵗以有秋洪武
己酉夏旱禱于石甕之靈湫丙辰夏旱¶禱於新興之靈
<pb:KR4e0024_WYG_014-19b>
湫皆得雨如初民大慰焉里之将軍橋壊于閩¶㓂行者
以為病處士購石僦傭葺之其脩四丈其廣五尺又甃¶
括里路一百餘丈一錢不仰于人嵗飢輙發廩賑乏食
者凡鄉閭¶死喪不能收者則施以棺村甿林貳以食指
衆而不能存活将<md:KR4e0024_SBCK_014-12a>¶以六嵗児溺之於水處士聞之馳徃
止之恵以粟且衣食其児¶于家有張生者困於役賴處
士而甦割其廬以為報處士曰吾¶豈望報者哉不取靈
鷲寺法堂乆廢莫能興處士捐貲為倡衆¶驩然趍之未
<pb:KR4e0024_WYG_014-20a>
幾而告成於戯處士真古之君子哉嘗聞之有天¶爵者
有天職焉孰無天爵則孰無天職也何謂天軄盡我之
所¶當為者是已天地萬物不外乎吾身則位天地育萬
物何莫非¶吾之軄束廣微非有民社之責而為民禱雨
亦惟盡吾當為之¶職而已矣處士於鄉黨之民憫憫焉
憂其旱亁成其津梁除其¶道路䘏其死喪拯其飢餒濟
其困窮豈不猶廣微之用心哉世¶有斯人吾焉得而不
與之乎處士伯兄子仁之墓余實銘之而¶處士之𦵏也
<pb:KR4e0024_WYG_014-20b>
其子復以銘為請尚何辭哉處士姓王氏諱原京¶字子
昌十世祖曰六評事五代時自長溪赤岸来居平陽金
洲<md:KR4e0024_SBCK_014-12b>¶人以其族之碩大也名其所居里曰王奥咸淳鄉貢
進士公甲¶曾太父也脩大父也紹祖父也母項氏宋欽
州陵山縣主簿宋¶英之孫女也處士襲祖父流風恬於
進取築室鳳岡而隐居扁¶曰見山故内交者號為見山
處士娶吴氏男子三人曰傑曰侃¶曰僖女子二人陳深
吴恵生其婿孫男二冝選冝進孫女二生¶於元延祐戊
<pb:KR4e0024_WYG_014-21a>
午十月十一日卒於今洪武壬戌六月二十六日以某¶
年某月某日𦵏於烏石山之原銘曰¶
王氏之先世有碩人隐居行誼而不求聞維處士君厚
徳之醇¶髙尚其志寂寞之濵我鄉我隣孰唫孰呻孰窮
孰困舉切吾身¶利興害除小大歸仁世之君子有社有
民而屯其膏寧不愧君¶烏石之原兆此新墳積善之慶
燕及子孫勒辭墓門名以永存¶
　　　林縣丞母吴夫人墓誌<md:KR4e0024_SBCK_014-13a>¶
<pb:KR4e0024_WYG_014-21b>
夫人姓吴氏諱昭温州平陽縣人宋太常愽士藴古之
裔孫曽¶祖聳祖梅父羡母項氏夫人歸同縣林氏為繼
善君之妻有子¶三人伯曰維髙叙州慶符縣丞季曰杞
陕西按察司書吏自二¶子出仕夫人居常欝欝以致成
疾及家僮函杞遺骸至自陕西¶夫人憫其去家五六千
里而殞于異鄉哭之過乎哀疾日増劇¶竟卒于洪武七
年甲寅八月癸亥享年五十有五維髙奔喪抵¶家甫七
日亦卒杞字維清先夫人卒一年癸丑十二月初三日
<pb:KR4e0024_WYG_014-22a>
卒之日也得年二十九維髙名嵩後夫人卒一年乙夘
九月十¶四日卒之日也得年三十六仲子賔奉繼善君之
命以十一年¶十二月庚申𦵏夫人萬全鄉柏洋芳奥先
姑之兆而以嵩杞祔¶焉既𦵏之五年属温州府儒學教
授徐君宗起為状来請銘林¶氏徐氏東西隣也於夫人
事得之最詳而言之最覈乃為取而<md:KR4e0024_SBCK_014-13b>¶書之曰夫人㓜而
柔婉長閑禮度為處子歸林氏善事父母舅¶姑女工之
事不煩父母教訓而能不以舅性嚴厲而愛或㢮不¶以
<pb:KR4e0024_WYG_014-22b>
姑性和慈而敬或虧中遭兵革家計頗艱能斥簮珥以
致養¶曰舅姑難得財物易致二人髪皆種種矣欲奉養
恒如今日其¶可得乎故蔬食不給而甘旨柔脆之奉恒
過乎厚姑病晝夜扶¶侍乆益不懈姑沒未㡬而舅繼之
喪𦵏克如夫志夫人寔左右¶焉其夫稍致美夫居室衣
服夫人輙曰妾聞大禹聖人且猶卑¶宫室惡衣服况衆
人而可不儉約乎君之所務殆非貽謀之道¶夫善其言
而為改行處妯娌接族婣撫婢僕各盡其道而尤能¶成
<pb:KR4e0024_WYG_014-23a>
就其子女以此三子皆克肖二女嫁徐珷潘珍皆以賢
淑稱¶於戯為女而女為婦而婦為妻而妻為母而母可
不謂之賢乎¶謂冝見其子之成名享其子之禄養孰知
天遽奪杞之命而夫<md:KR4e0024_SBCK_014-14a>¶人亦奄至大故崧又以哀毁卒于
服次是于賔之心不為大憾¶與夫為人如前所云而卒
不至于夀且貴所謂天道安在也雖¶衆人不能不䀌傷
焉而况于其子乎固冝賔之汲汲欲圖其不¶朽也何忍
而不為之銘哉銘曰
<pb:KR4e0024_WYG_014-23b>
有子而夙夜教誨之固兾其成材而顯融於世也子焉
材成而¶出膺禄位是謂能承親之志也為親者不喜而
顧憂懼竟不知¶何為也此吾于夫人之事所以拊髀而
増喟也吁嗟夫人婦徳¶之懿母儀之備則固生無愧而
死有餘裕也¶
　　　周君墓誌銘¶
厥今郡邑間巨室非不多有家而無塾里相望也有子
而不教¶家相望也余未嘗不太息焉及来平陽聞君闢
<pb:KR4e0024_WYG_014-24a>
塾于家嵗必招¶延師儒以教諸子若前龍江書院山長
髙君賔叔前福建行省<md:KR4e0024_SBCK_014-14b>¶左右司都事吴君以仁前頴州
判官黄君思誠皆俯就其招然¶君之家不過中人之産
而為巨室之所不能為非有㧞俗之見¶則何以能之余
甚敬重之君一再見余而竟以病卒故其卒也余¶尤嗟
惜焉其子驥卜以某年某月某日𦵏君于某鄉其原奉
髙¶君之状謁銘余固不得而辭也君諱守思字國賢姓
周氏其先¶閩人今為温之平陽人曽祖綱祖恒父公雅
<pb:KR4e0024_WYG_014-24b>
母金氏公雅生于¶元之至元乙酉卒以至正甲辰敏于
治生施與不靳喪不克收¶者資之稱貸不能償者已之
居常語君曰我勤儉立業爾克守¶以遺子孫衣食自可
有餘慎勿使外慕也君服膺惟謹非門戸事¶未嘗見縣
令丞以身率子姪焉居家庭力於孝友處鄉黨一于謙¶
和交朋友篤于信誼親沒治䘮盡哀既𦵏作亭墓下以
時展省¶事之猶生存也輕財而樂施有先人之風嘗以
重購得地巽溪隂陽<md:KR4e0024_SBCK_014-15a>¶家以為吉壤聞黄思誠欲𦵏父而
<pb:KR4e0024_WYG_014-25a>
不得地輙以奉之出契劵授¶之思誠畀以直君曰子于
我乎舘辱與我為兄弟交子之親猶¶吾親也尚須直耶
為之筮日而董其凢役女兄歸潘早逝有遺¶孤女君育
于家比長大擇婿得瑞安曹朝賔具資&KR1019;遣之權勢¶所
在人争趍逐君獨退避人咸服其行每自言曰我藉前
人遺¶庥有屋以庇風雨有田以具饘粥賦税之供賔祭
之奉妻子之¶養足以給矣而猶朝夕仰拾俯取是不知
足也吾豈為之哉日¶惟事教子既為之求師又為之求
<pb:KR4e0024_WYG_014-25b>
賢大夫士使承其下風而所¶以奉承之者尤欵曲至作
水西亭以備宴逰既而遷居崑山下¶方蒔花藝竹規從
搢紳先生徜徉以終餘年不虞遽以疾不起¶矣年五十
有五臨終惟属驥曰爾祖訓我孝弟忠信我遵之尺¶寸
不敢違獲為寡過之人則職此也而克率而弟遵而祖
之訓<md:KR4e0024_SBCK_014-15b>¶又克勤于學孝于母無貽祖父羞則我雖死無憾
矣君生之嵗¶為元天歴己巳十二月二十三日卒之嵗
為今洪武癸亥四月三¶十日前娶鄭氏以元至順壬申
<pb:KR4e0024_WYG_014-26a>
正月十一日生以今洪武壬寅¶七月七日卒而以丙午
十月十一日祔巽溪先墓之次繼室鄭¶氏子男三人長
即驥前室出也次驨次昂女四人皆在室嗚呼¶先哲以
師教與父生君食並稱則師之所係夫豈輕也哉奈何¶
叔世漠焉不知用其情而覬子弟之材門祚之升又何
自能之¶君之于子也不遺之金籝惟慎擇其人而俾之
師承亦可謂特¶立而獨行者矣吾故揭諸幽扄庶㡬有
聞風而興者是為銘
<pb:KR4e0024_WYG_014-26b>
　　　能知州妻王夫人壙誌銘¶
洪武四年二月二十二日前冝興知州能君樞之夫人
卒于金¶華得年五十有三五月二十七日祔于婺女鄉
陳監山先姑之兆<md:KR4e0024_SBCK_014-16a>¶而属伯衡銘其壙冝興之言曰吾妻
諱晉寧姓王氏世為平陽¶之襄陵人父善卿仕南昌遂
家于南昌元兩浙都轉運使雝則¶其伯氏也初雝讀書
于家吾妻處其旁日聞其講說由是習文¶史非直善翦
製縷結事雝取至順壬申河東鄉薦下第補江東¶㢘訪
<pb:KR4e0024_WYG_014-27a>
司書吏轉南察院書吏吾妻侍其母孫就養金陵先府
君¶時以翰林國史院編修官需次金陵遂為樞請婚焉
其来歸也¶年二十矣先府君性嚴毅嵗時享祀必極其
豐腆致其精潔且¶喜結交所交無非名人魁士未嘗一
日無賔客亦未嘗一日不¶設宴子弟奔走供張治具尺
寸愆其指晝已獲譴咸惴惴焉吾¶妻敬恭将事舒徐不
廹無廢事無曠典先府君未嘗不稱之曰¶能先冝人張
庶母閻時皆在堂吾妻奉承兩姑各盡其道而得¶其懽
<pb:KR4e0024_WYG_014-27b>
心家人化之庭無間言從樞官於四方自處卑約治絲
繭<md:KR4e0024_SBCK_014-16b>¶麻枲有如小家婦女未始以兩家鼎盛養貴驕襲美
飾而樞之¶假守冝興坐以大水不及以聞蠲民田租既
罷官猶覊置南京¶城南京督責甚峻吾妻罄出簮珥鬻
之以舒吾急且諭吾曰命¶也其順受之暨䝉恩来金華家
益落授徒以餬余口而吾妻處¶之泰然無異貴盛時上
奉吾母閻下撫吾弟機初不以貧而簡¶恩禮也相戒相
成以長吾子盖不能無望焉亡何竟以上氣疾¶不起矣
<pb:KR4e0024_WYG_014-28a>
於乎悲夫二子長文焱早亡次文燦一女適江寧王文¶
毅樞嘗從縉紳先生逰學自謂識道理榮辱得喪無嘅
于中一¶旦更患難而猶不能釋然而吾妻克有恒徳隨
寓而安為婦三¶十餘年未嘗見其喜愠樞以是愧之文
燦今甫七嵗於其淑徳¶懿行他日當不復能知則圗其
不朽固樞責也敢託諸吾友伯¶衡辱交冝興契分深至
言雖不文誼則不敢辭庸備著其語而<md:KR4e0024_SBCK_014-17a>¶銘以系之銘曰¶
盛衰之際處之為難君子猶爾况婦人焉不驕于盈不
<pb:KR4e0024_WYG_014-28b>
戚于艱¶嗚呼夫人可謂曰賢¶
　　　栁君妻潘氏壙誌銘¶
夫人姓潘氏諱益婺之東陽人歸同郡浦江栁氏為穆
之妻故¶翰林待制文肅公之孫婦也有子一人曰士忠
女一人適湘府¶伴讀葛誠夫年四十有三卒于洪武元
年五月二日以十年九月¶九日𦵏縣之通化鄉城竇塢
之原夫人之父曰逵逵之父曰輝¶輝之父曰&KR0110;宋季嘗
舉進士逵之配劉氏號知書習禮法有賢¶行夫人目染
<pb:KR4e0024_WYG_014-29a>
耳濡在室為淑女翦結織紝縫紉刺繡不教而能¶容止
幽閑服餙雅㓗諸女取則焉穆之母於夫人為姑長擇
所¶歸遂以妻穆父母愛之欲其長在左右遂延穆於甥
舘越十年<md:KR4e0024_SBCK_014-17b>¶始聽其歸其歸栁氏也事舅姑為賢婦任家
政事為品莭各有¶條品嚴不傷和儉而中禮處内外親
戚間咸稱其情待鄉隣奴¶僕一撫以恩夫家故有田而
嵗恒乏食夫人揣知田腴者十才¶二三曰與其瘠而多
孰若腴而少瘠而多所獲無㡬徒困征歛¶請其夫鬻之
<pb:KR4e0024_WYG_014-29b>
更擇便利者市之仍出装奩助之自是嵗不乏食¶至正
末盗起旁近盡室匿山谷間囊槖摽掠無遺比還家蕭
然¶四壁也人以為難處夫人能以理自處又能彌縫以
安慰其舅¶姑使不知其不足而忘其憂及舅沒相夫力
貧以治喪𦵏而禮¶之所當為者無或缺子婦職夫死畀其
嫁時首餙衣被歸其外家¶曰婦無児女我家何敢有其
遺貲其外家辭卒歸之亡何得蠱¶疾雖伏枕而綜理叅
决内外小大事猶平常時自度不起則為姑¶治送終之
<pb:KR4e0024_WYG_014-30a>
具必備必誠曰我旦暮人耳終不得養吾姑矣所得<md:KR4e0024_SBCK_014-18a>¶効力
者此焉而已夫人之行如此誠賢乎哉安可使其無聞乎¶
而士忠之先配吾甥也以誠夫之狀来請銘為之銘曰¶
内外族鉅且華徳稱之冝厥家吁可嗟夀不遐¶
　　　莭婦鄭夫人壙誌銘¶
蘭溪有莭婦曰鄭氏王珤之母也其貞莭淑行宗婣稱之
鄉黨¶稱之士大夫稱之下及児童僕𨽻稱之既沒世見其
子孫則又¶從而稱之曰此王莭婦之子若孫也嗚呼懿
<pb:KR4e0024_WYG_014-30b>
哉莭婦孟子所謂¶非聲音笑貌之所能為者矣不賢而
能之乎家君仕蘭溪時伯¶衡年纔七八嵗日從珤徃来
嬉戯其家牽莭婦衣索梨棗莭¶婦愛之猶親子自後侍
遊閩廣吴越及忝鄉薦上春官召為國¶子属官行過蘭
溪必望閭而趨見莭婦三十年間或四五嵗一¶見或間
嵗一見或嵗一見或嵗二三見莭婦見伯衡所以遇之<md:KR4e0024_SBCK_014-18b>¶甚厚比伯衡辭免翰林之命来歸養過其門求見莭婦
則死且¶𦵏矣為之汪然出涕方欲徃拜其墓而珤以銘
<pb:KR4e0024_WYG_014-31a>
見屬知莭婦凡¶行詳且稔莫伯衡若也銘非伯衡將属
誰莭婦諱妙浄祖曰光¶祖父曰升世為蘭溪人莭婦自
為處子時以孝謹聞年十七歸¶珤父諱祥府君事其舅
姑如事其父母舅姑死䘮祭如其生為¶王氏婦十八年
而夫沒其夫埀沒時語莭婦曰吾家素貧破屋¶數楹不
足以存身磽田數畆不足以糊口吾之生也存活且猶¶
不易况今吾且死若将何恃以存活冝及若少艾擇所
依無以¶吾為意也莭婦曰嗟乎我與君為夫婦踰一紀
<pb:KR4e0024_WYG_014-31b>
矣猶不知我心¶顧以言嘗我耶君如不可諱不守莭自
力于衣食以長子而有¶他志犬豕不食其餘是時莭婦
年三十有五珤甫十一嵗紡績自¶給徃徃逹旦課童奴
治生野樹粟墻下樹桑庭有隙地即以樹蔬<md:KR4e0024_SBCK_014-19a>¶果麻枲無
寸尺廢者而尤善歛散畜牧嵗時莭享祀與夫親戚¶鄉
隣慶吊饋遺未始以貧而廢禮珤亦痛自砥礪禮部吴
公正¶傳以名進士里居與之逰者皆當世鉅人珤出入
吴公門下因¶得盡見諸鉅人鉅人賢其母莫弗與之進
<pb:KR4e0024_WYG_014-32a>
節婦喜曰吾聞蓬生¶麻中不扶自直吾児接識有若而
人何至為小人之歸斬焉未¶亡人他日有以見吾夫地
下矣莭婦治其家以儉約衣食常不¶使過之惟賔客之
奉則縱珤所為不問曰古之賢母至剪髪以¶奉賔吾方
愧之矧敢吝乎自夫亡五年始卜地于紫巖鄉杜唐¶之
原𦵏其姑而以夫祔焉又五年聘其兄之女以為婦又
十年¶遂再造其家室廬之完田園之廣甲于王氏又十
有四年¶國朝取金華之明年按察使者始采里耆之言
<pb:KR4e0024_WYG_014-32b>
援著令旌其門¶復其家又八年乃卒丙午正月二日也
享年七十有八𦵏以洪<md:KR4e0024_SBCK_014-19b>¶武己酉十二月十一日墓在横
山鄉葉村之原子一人珤也前¶浦江縣毉學教諭孫男
三人原虎原龍原麟孫女一人適于定¶曽孫男七人宋
歐陽子生四嵗而孤無一瓦之覆一隴之植以¶庇而為
生其所以成立者皆出於其母魏國太夫人鄭也今珤¶
早孤家貧賴母氏守節教養而底于成事絶相類然則
珤之賢¶雖不敢比歐陽子而莭婦之為母視魏國固無
<pb:KR4e0024_WYG_014-33a>
愧也於戯可不¶謂賢乎觀王氏門祚之升孫曽之衆而
莭婦被旌號享孝養以¶髙夀終亦足以見為善之無不
報矣則莭婦雖不身受封贈如¶魏國復何憾哉銘曰¶
從一而終婦人之正不有淑徳疇克自靖懿懿夫人獨
也徽静¶遭家之艱植志俟命既全其正遂保其𦙍匪𦙍
之保寔鴻厥慶¶始視其室有如懸磬厯嵗幾何家則鼎
盛有孫有曽以莫不令<md:KR4e0024_SBCK_014-20a>¶凡鄉之人莫之與競是謂祉報
如響斯應歐陽之母國魏氏鄭¶懿懿夫人式同厥姓其
<pb:KR4e0024_WYG_014-33b>
姓既同其賢亦並四百年間輝光引暎¶有崇斯丘山環
川亘其藏在兹過者必敬¶
　　　亡弟思誠壙誌銘¶
蘇氏子思誠字存仲伯衡介弟也其次在兄弟中居四
伯衡兄¶弟六人獨思誠質貌凝重龎碩自其孩時歩趍
坐止有常一言¶一笑未嘗妄年十四三能暗誦論語孟
子詩書春秋善筆札侍¶吾父宦逰四方四方賢大夫士
見思誠無不指目以逺大期之¶不惟賢大夫士雖吾父
<pb:KR4e0024_WYG_014-34a>
母亦期之當至正壬辰吾父官錢塘思¶誠竟卒于官
下年二十矣於乎可哀也已可惜也已其卒省憲¶之
官洎邑居之彦咸致賻其殯也咸巷祭以過轝初思
誠與伯¶衡俱業進士而思誠尤刻苦至忘寢食父母懼
其以勞致疾也<md:KR4e0024_SBCK_014-20b>¶限與燈燭思誠嘗竊燭以益坐必至四
鼔煮茗而寒之欲睡¶則啜之方夜半茗飲苦而寒啜之
輙醒醒輙復讀讀及欲睡後¶啜終已不睡因此病痢且
數月矣不自言讀書為文不廢父母¶怪其驟&KR0484;不類尋
<pb:KR4e0024_WYG_014-34b>
常問曰爾得無病乎始以痢告召毉視之痢¶愈更得軟
脚疾如寒熱比半年鍼焫藥劑終不騐思誠度不可¶治
則與父母訣曰思誠幸得為兒意謂讀書取世科為父
母光¶榮孰知事固大謬中道而病重為父母憂也今思
誠且短命死¶矣死猶不免以遺骸累丐棺歛而返鄉里
殯焉将俟父母之不¶諱而𦵏其與從之也則思誠雖不
得事父母地上得事父母地¶下矣月餘乃卒卒時拱手
向父母兄弟者三連呼負負負實¶壬辰之五月九日後
<pb:KR4e0024_WYG_014-35a>
七日權殯于錢塘之道林寺明年二月二¶十日返于金華又
七年為洪武二年三月之三日祔于世父墓<md:KR4e0024_SBCK_014-21a>¶左在恵日鄉小
青原其𦵏伯衡分教國子生謁歸乃追為銘納¶諸壙銘曰¶
孰生邪而良也孰𢦤邪而殤也吾門之不祥耶而吾弟
逢其殃¶也安所歸咎邪安所歸咎邪天蒼蒼也¶
　　　東谷先生趙君墓銘¶
前永嘉儒學教諭吴禮以所著趙君事状求銘其墓曰
君鄉先¶生也諱良震字伯起别號東谷於宋宗室郯勤
<pb:KR4e0024_WYG_014-35b>
孝王宗恵為八¶世孫其家平陽則自六世祖武翼大夫
主管台州明道觀士霦¶始曽祖汝弼宋杭州於潜縣主
簿祖崇桂宋太學内舎生父必¶森不仕君以元大徳丁
未五月十五日生以今洪武癸亥九月¶十有八日卒卜
地于嶺門山之原将以明年正月某日𦵏禮嘗¶從君受
經故敢為其孤友尚請也伯衡辱識君不敢辭銘曰<md:KR4e0024_SBCK_014-21b>¶厥望天水宋宗室郯勤孝王所自出何代来入平陽籍
粤從建¶炎南駐蹕大父以上世簮&KR0807;考君尚志獨隐逸
<pb:KR4e0024_WYG_014-36a>
猗君好學如好¶色讀書不復就枕席親恐其以勩致疾
撲㓕燈燭辭懇惻篝火¶黙誦伺其隙乃至裂書加以抶
雪涕俯取更補緝諷詠鑚研終¶不息親乃感悟初非僻
人生不學面墻壁賣田買書以資給孜¶孜矻矻分隂惜
大義毫分仍縷析尚憲至理未融液弱冠辭親¶逺逰厯
勤求師資抵碣石周流吴楚齊魯域魁人碩士盡接識¶
聞見豁然天地闢豈惟群疑若氷釋南還致養二親側
間則下¶帷温故習四庫群書在胸臆赫乎可當八面敵
<pb:KR4e0024_WYG_014-36b>
意謂素紫猶俯¶拾再戰秋闈乃再北得失元不係學術
自兹塲屋削蹤跡耻若¶陳亮困造物操觚染翰事著述
經史子籍名法律搜抉隐蔽訂¶訛失書成尊閣富簡冊
此事亦足埀罔極士子趍風争負笈善<md:KR4e0024_SBCK_014-22a>¶誘循循聖是則
愚魯果藝雖異質靡不成材而就實¶大明皇帝膺寳厯
旁求賢俊如不及觀風使者暨邦伯推挽愈¶勤辭愈力
弟子聮翩列要軄内馬䑓閣外郡邑能稱治効聲籍¶籍
師之抱負固可測癸亥重九後九日奄兮忽兮簀遽易
<pb:KR4e0024_WYG_014-37a>
夀登¶七袠又餘七老成云亡孰矜式善類咨嗟反袂泣
嵗非龍蛇賢¶亦厄配曽繼林有淑徳一子友尚知樹立
卜兆嶺門龜食墨日¶吉辰良畢窀穸發其幽潜史秉筆
名不可泯石可泐¶
　　　𤣥逸子碣銘¶
𤣥逸子蚤嵗學經于鄉先生徐南州鄭如圭至於字書
亦致其¶力而精其藝固將以自表見于當世也及天下
兵動人皆出其¶智謀乗時以取禄位而𤣥逸子獨談笑
<pb:KR4e0024_WYG_014-37b>
視此世若不可玩者棄¶其家為黄冠師雖素相知深而
赫然用事若周叅政嗣徳者力<md:KR4e0024_SBCK_014-22b>¶挽之出而迄不為其用
於戯不有卓識烏能若是哉𤣥逸子陳¶氏諱鎬字徳髙
其號𤣥逸子本頴川人唐兵部侍郎勲之後也¶勲二子
曰檄曰枃俱仕光州光啓乙已從州刺史王緒避秦宗¶
權之亂入閩家于長溪之赤岸枃之子霆霽仕後周為
左廂兵¶馬使顯徳丁已又自赤岸徙平陽之塘下三傳
為宋金吾大将¶軍隨内衙兵馬副使陽陽析居瑞安葑
<pb:KR4e0024_WYG_014-38a>
村隨之孫文質大中祥¶符間析居南監陳庫三族之間
以道徳文章項背相望陳庫則¶東京上舎棐葑村則中
書舎人傳良塘下則釋褐進士志崇𤣥¶逸子於志崇為
七世諸孫以咸淳辛未右科進士承莭郎江陵¶副都統
司准備差遣元為曽祖其後居陳丞相宜中幙府死景¶
炎之難贈武義郎督府叅議以建孫為祖以彌春為父
彌春無¶子𤣥逸子其弟彌讓子也来為後性至孝定省
之禮亦謹敬焉待<md:KR4e0024_SBCK_014-23a>¶族婣處鄉閭和而信至正癸已山㓂
<pb:KR4e0024_WYG_014-38b>
竊發其鄉之人士謂𤣥逸¶子曰此志士取富貴之秋也
𤣥逸子不荅遂以丁酉入東華道¶院為道士師事鏡水
周先生受洞𤣥法籙黄白變化之術集賢¶聞其名署𤣥
門髙士畀以號曰冲和凝妙通𤣥法師且奏授温¶州路
𤣥妙觀提舉仍賜金襴紫衣而𤣥逸子視之漠如也屏
居¶東塘闢一室曰迎薫㸃勘群經演覈洞章宻&KR0113;大洞
逥風混合¶之道周叅政遣吏六七軰延之不至洪武七
年春示微疾謂諸¶子曰天地間無物不歸于盡吾将休
<pb:KR4e0024_WYG_014-39a>
矣雖然人而不學何以通¶古今識道理我死後汝等勉
之翛然而逝三月五日也春秋五¶十有八其配鄭氏大
姓女既順且恭而善治内二子長雷次聳¶出後族伯父
珪臨江府清江遞運官女適孫環孫男二曰丙曰¶阜女
四尚㓜雷以十五年十一月二十七日奉遺蛻𦵏于暘
山之<md:KR4e0024_SBCK_014-23b>¶原請前䝉隂縣主簿林與直狀其行求銘墓道余
聞初𤣥逸子¶入道時凡秉權勢而利逹者咸咻之曰為
計抑何左也自今觀¶之超然榮辱得䘮休戚之表若𤣥
<pb:KR4e0024_WYG_014-39b>
逸子者㡬何人莊周有云去¶智與故無天災無人非無
鬼責𤣥逸子之謂矣余髙其風恨不¶識其人是區區者
尚何辭哉銘曰¶
以贅疣視其身以籧廬視斯世其視百嵗不啻晝夜而
况聲利¶而屑留意逰于𤣥恬以養智樂乎天乗化而逝
吁嗟乎若人可¶謂蟬蛻汙濁之外者矣¶
　　　郭府君墓誌銘¶
昔平陽自至正甲午殘于閩括之㓂四封之内不被其
<pb:KR4e0024_WYG_014-40a>
毒惟¶南鄉一隅由有若君者倡其民自相團結阻江固
守冦至則出¶死力以抗之也越二年周公嗣徳来守平
陽無一旅之衆有糧<md:KR4e0024_SBCK_014-24a>¶五百石且盡以賑饑民矣未數月
而兵以集食以具亦由有若¶君者散財以募之指廪以
贍之也遂以丙午八月率所部従周¶公出擊李師金翁
瑞于黄浦江其冬又敗吴邦大之衆于鏡川¶徃諭下西
溪諸冦上其功行省便冝授瑞安芳山廵檢君曰保¶全
鄉井吾志願也藉是得官豈吾之志願哉不赴然戮力
<pb:KR4e0024_WYG_014-40b>
殄賊¶不懈益奮明年敗㓂葛兆擒㓂吴天雷又明年移
兵佐周公之¶弟誠徳擊定瑞安諸山砦直踰括之青田
閩之福寧功㝡經略¶使承制擢處州縉雲縣尉仍不赴
事聞廷授昭信校尉瑞安州¶判官兼義兵千户又不拜
周公曰君命何可違也乃赴上未幾¶自以為境内外俱
寧謐矣乆叨祿于此豈初心哉卒辭歸於戯¶若君者其
豈非魯仲連之徒歟君諱璞字景和姓郭氏唐汾陽¶忠
武王之後也逺祖太初避黄巢之亂来居平陽之錢浦
<pb:KR4e0024_WYG_014-41a>
卒𦵏<md:KR4e0024_SBCK_014-24b>¶其地表于墓曰令公七世孫石刻與廣徳初所賜
鐵劵至今並¶存焉其子景孜又徙居郭巖九傳至宋山
東帥府叅議官元弼¶元弼生提舉起莘起莘生道判士
垓士垓生汝鈺君汝鈺第三¶子生于元之㤗定丙寅七
月十九日為人孝友而慈和敦本而¶尚志氣貌魁然里
黨有一義事奮勇直前不訹不撓而于繕橋¶梁除道路
賑饑餓平曲直尤汲汲焉方閩括㓂之滋也其里之¶桀
驁者将效尤而巽懦者欲竄匿君毅然曉以逆順禍福
<pb:KR4e0024_WYG_014-41b>
率先¶丁壮以戰以守衆賴以安亦不汚賊至今其老者
語其少者曰¶吾鄉之不燬郭公之力也吾属之不助變
郭公之教也年五十¶卒其嵗則洪武八年二月九日以
十一年十二月十五日𦵏于¶蓀湖徐奥従先塋之次娶
陳氏宋兩浙路提㸃刑獄公事陶之¶四世孫女後八年
卒丈夫子二人曰規蚤亡曰韶富而好學藹<md:KR4e0024_SBCK_014-25a>¶然良士女
子三人長適黄提刑七世孫烈次適鄭縣尉之子斌¶次
未行既𦵏之六年韶拜而請曰先人澤加于鄉而名不
<pb:KR4e0024_WYG_014-42a>
大昭¶于時如得先生銘則有以信後矣敢具列世出夀
卒嵗月洎凡¶行以累下執事予觀冦發難時所在巨族
怖死不暇槖重寳¶妻子扶携東西走以脱一旦之命而
不顧宗祧棄骨肉者皆是也¶矧暇顧隣里乎間有捐家
貲集武健為防禦計又畏縮以為持¶重不過僥倖以徼
賞而已豈誠乎排難以全鄉黨哉君也難發¶即竭其粟
帛以討賊為已任又能羸股肱以登雋功及乎計功¶行
賞而官之則固辭焉不得已拜命而卒去之其義勇如
<pb:KR4e0024_WYG_014-42b>
彼而¶㢘讓又如此可無銘乎銘曰¶
所貴大家為鄉之望亦惟患難作之保障元之未造横
陽雲擾¶曰維郭君克盡厥道兵之未集散財以募兵之
既集發粟以餔<md:KR4e0024_SBCK_014-25b>¶荷其殳斨列子戎行與其主将右頡左
頏主将因之以靖¶鄉邦鄉邦嘉靖君與有功功則茂矣
而君不有錫命連連三讓斯受¶禮受義退邱壑寄傲企
彼魯連千載同調天胡不畀夀考百嵗¶百嵗之年及半
而逝人亦有言夀在名延身夀不百名夀踰千¶人懐君
<pb:KR4e0024_WYG_014-43a>
徳我髙其誼勒銘墓隧畢世昭著¶
　　　兩山處士王君墓誌銘¶
徃嵗聖上軫念江南之民無田者衆而淮甸多閑田¶詔
所在民之無田者例遣赴鳳陽而人授之田徳至渥也
維時¶糧長克欽承旨意者無㡬其於所遣之人不侵牟
之亦已鮮¶矣况能軫恤之乎不困苦之亦已幸矣况能
哀憐之乎平陽糧¶長曰王君子夀其所統鄉民之當遣
者百餘人君發&KR0338;食其居¶者而行者菲屨糗糧皆任之
<pb:KR4e0024_WYG_014-43b>
又念數十百人當五六月羣行二<md:KR4e0024_SBCK_014-26a>¶三千里縦無疾疫亦
當病暘於是延醫士馮彦文具善藥與俱¶而親送之徃
比抵鳳陽凡次舎什噐具為區䖏使不失所然後¶囬當
是時凡在行者目其鄉人之得于君如此莫不幸之而¶
又自傷其不幸獨不得齒於君之鄉而君之鄉人於别
君也咸¶戀戀有可憐之色視其去家别其妻子時殆猶
有甚焉者嗚呼¶斯世固有斯人耶而君以憂勞致病回
次南京奄至于大故君¶鄉人聞訃在鳳陽者則南望而
<pb:KR4e0024_WYG_014-44a>
泣曰天胡不夀考王公使之庇¶覆我等也在閭里者則
北望而泣曰天胡不夀考王公使之庇¶覆我等也柩至
自南京其族與其里之耄俔群然相扶携迎哭¶捬心一
口曰善人遽舎我而逝忍乎我等自今将復何賴乎及¶
至𦵏又群然至壙捬心一口曰善人其藏于此乎我等
自今豈¶復見若人乎再拜哭失聲而去而到于今言及
君未嘗不嗚浥<md:KR4e0024_SBCK_014-26b>¶也夫使人感之而不能忘臨其穴而痛
心望其閭而悲慨此古¶仁人之事而今于君見焉則君
<pb:KR4e0024_WYG_014-44b>
豈非仁人乎盖君之於族人也¶聦明材俊者必資之使
學無以為生者必召而與之子本使為¶商賈才不逮者
又擇才者扶持之婚娶失時者必詢其當用財¶物而為
具之其于鄉人也遇先父母忌日必出其遺錢榖周貧¶
乏者每嵗夏秋之交必家貸以粟其息比他家嘗减五
之二凶¶年則不取息或乆逋不能償者則已之病者則
挟毉師療救之¶而為輸毉藥之費其于途人也築室将
軍市之北大道之旁命¶項善恵居守而嵗衣食之以田
<pb:KR4e0024_WYG_014-45a>
六畆月給以錢使具茗飲草屨¶火炬濟徃来者嗟乎寔
徳之及于人如此則君之殁詎王氏之¶不幸宗族鄉黨
不幸矣烏能不悲慨而痛心乎君諱元佑子夀¶其字也
隠居龜嶼鳳岡之間故自號兩山而人亦呼為兩山處<md:KR4e0024_SBCK_014-27a>¶士而不字兄弟四人其次弟四予所為誌墓曰子仁曰
子昌其¶兄也其鄉其世其出皆見兄誌其生以元泰定
丁夘十二月五¶日其卒則今洪武乙夘八月十一日而
以其年某月某日𦵏親¶仁鄉西陽坡之原其所娶林氏
<pb:KR4e0024_WYG_014-45b>
有婦徳其男女各二人男曰旦¶曰旭女適黄黝陳戒其
孫男一曰觀昔君母項感危疾醫無所¶措手君黙禱北
辰求代以身母不藥而愈夫君之外行卓卓過¶人逺甚
則其&KR0113;於家庭而通于神明者尚何待言銘曰¶
嗟今之人兮梏於利誘孰克濟衆兮以其所有骨肉阽
危兮莫¶援以手矧鄉與黨兮遑暇左右戚䟽平施兮君
何仁厚視人之¶傷兮若已在疚恩斯勤斯兮寔肩寔負
乃如之人兮而不夀耉¶彼蒼髙髙兮我将焉扣夀雖不
<pb:KR4e0024_WYG_014-46a>
多兮積則孔阜飲其福澤兮尚¶在爾後<md:KR4e0024_SBCK_014-27b>¶　　　危齋先生王希言甫墓誌銘¶
危齋先生王君諱景行字希言其先由㑹稽徙括之青
田宋熈¶寧中廸功郎某復徙城東居焉四傳為秉義郎
彦顯從秉義至¶致政次䕫三世皆起家進士科致政生
日章日章生鄉貢進士¶英貢士生元龍㳺典史臨先生
龍㳺府君之子也自㓜頴悟強¶記八嵗背誦春秋左氏
傳終巻十嵗或欲得魯靈光殿賦者先¶生即暗書示之
<pb:KR4e0024_WYG_014-46b>
後覆以刻本不訛一字大為翰林待制周仁榮¶所竒龍
游府君之卒于官也先生年十九郡守馬昂夫不忍其¶
無以為䘮率僚属歸賻甚腆先生義不汚死父終已謝
不受即¶日扶䕶還括初母趙氏以延祐丙辰某月某日
生先生於台寓¶舎甫三日而趙氏卒㑹龍㳺府君調鄞
僦屋殯之而行及先生¶走台反𦵏已二十稔盡歸主人
僦直人謂王氏有子矣服闋娶<md:KR4e0024_SBCK_014-28a>¶永嘉之趙宋吏部尚書
立夫之曽孫而諱嗣祖之女嗣祖識先¶生於髫齓許妻
<pb:KR4e0024_WYG_014-47a>
之其後趙族以先生窶勸絶婚而嗣祖迄以女¶来歸先
生家窶甚其歸而安則先生身教也稍出應閭師之聘¶
兾束&KR0113;以養繼母畜弟妹饘粥初不給而群従諸孤皆
衣食之¶雖其先人嘗凌轢已者遇之恩意如一時莭享
祀必㓗且豐人¶不知其貧也親戚故舊緩急必竭力以
助之而其于學勤苦愈¶益甚窮探力索晝夜不遑統宗
㑹元凡天人性命之本禮樂刑¶政之原古今理亂得失
之故莫不洞該而淹貫洙泗濂洛闗閩¶之微言則以為
<pb:KR4e0024_WYG_014-47b>
指南潜體黙察必欲見諸寔踐隠然名動州里¶從學者
日衆始開門而講授焉環堵之室四壁蕭然無㡬㣲不¶
足衣冠以居寒暑不懈與學者言必以孝友忠信為主
本力詆¶異端之非親炙之者多所感發先生足不踐顯
者之門而戍将<md:KR4e0024_SBCK_014-28b>¶郡守以下仁且賢者無不折莭下交先
生侃侃自持言不及其¶私至於民事疾苦與政令得失
輙慷慨指陳毅然之色弗以權¶貴少沮嘗赴江浙鄉闈
試兩塲矣苐三塲主試官失待士之禮¶先生投筆出竟
<pb:KR4e0024_WYG_014-48a>
絶江東歸郡長吏髙其風聘為訓𨗳庶諸生有¶所矜式
教授鄭汝厚行不順軌則先生㦸手數之曰居人師之¶
地而為穿窬之行其如名教何汝厚輦乗百鍾為夀先
生斥去¶之曰而以此自漫乃復亦欲漫我耶未幾繼母
沒觧職服䘮哀¶慕摧毁君子稱焉以力不克舉也龍游
府君之在淺土也與人¶言輙流涕被面感動石抺宜孫
石抹宜孫故括萬夫長也時以¶樞宻判官鎮括知先生
前為訓𨗳月廪不盡給立命給之賴以¶襄事諸来致助
<pb:KR4e0024_WYG_014-48b>
者一無所取中書叅政巴延布哈内䑓治書李¶國鳳經
畧江南行至括聞先生之賢便宜署建徳路儒學教授<md:KR4e0024_SBCK_014-29a>¶不就去隠龍泉山中元帥胡深擁兵里居以賔師之禮
禮之石¶抺宜孫亦遣二子徃師焉今上即皇帝位詔郡
縣建學¶立師知府傅汝楫奉書幣委重甚篤先生辭不
聴復出訓導¶憫學子從事於利誘也思有以作新之隨
其運量左右翕張使¶趍於進修之實而身率先之一時
弟子貟彬彬乎其可觀及移疾¶去俊秀之士倀倀失所
<pb:KR4e0024_WYG_014-49a>
依懇留不從端居寡出涵養益深人莫¶得窺其際矣洪
武辛酉夏四月丁巳終于正寢享年六十有六¶子三人
長應期次應朝後從伯父次應明早亡孫男一曰進女¶
二皆㓜致政之墳毁于盗先生圖改𦵏而疾革矣應期
乃卜麗¶水縣孝行鄉義合里朱岡山以其年十一月己
酉遷𦵏致政奉¶先生之柩祔焉而以銘来属惟括浙東
名郡前代以文學優贍¶號名進士者既多入國朝勃然
赫然以貴且顯者不少有足<md:KR4e0024_SBCK_014-29b>¶觀瞻者矣而一邦之望顧
<pb:KR4e0024_WYG_014-49b>
属之先生於此有以見其人焉則士¶生斯世也抑亦可
自反已而徃徃馳騖於聲利之末非惑歟吾¶不能不慨
焉自辱交先生今兩(闕/)每相與周旋上下未嘗不歎¶其
剛介誠䔍守經狥道不矯不亢真足振起於鄙涼哉而
今亡¶矣噫後生将何所仰乎是以不辭而為之銘曰¶
哲人云逺學失其傳有謨有訓在簡在編孰不討論視
猶蹄筌¶渉獵為慱粉澤為妍剽掇為工簡易為便隂尚
秦儀陽崇參淵¶希世射利踵接肩駢較量得䘮尤人怨
<pb:KR4e0024_WYG_014-50a>
天卓哉先生抑何獨賢¶口誦心惟待以嵗年匪闖其藩
寔窺其𤣥及修諸身終日乾乾¶養以剛大守以静専處
困而亨細行必䖍無愧無怍歸也以全¶有崔者石既白
既堅勒文焯寔樹于新阡如見其人清風凛然¶
　
　
　
　
<pb:KR4e0024_WYG_014-50b>
　
　
　
　
　
　
　
　蘇平仲文集巻十四
¶
<md:KR4e0024_SBCK_015-1a>¶
<pb:KR4e0024_WYG_015-1a>
欽定四庫全書
　蘇平仲文集巻十五¶　　　明　蘇伯衡　撰
　　詩賦辭¶
　　　義門詩(并序/)¶
王氏自宋淳熙間忠惠公大父諱起府君繇義烏之鳳
林遷浦¶江之峻嶺至忠惠公從弟諱茇府君始家深谿
世載其美萃於¶後昆則有若善淵翁焉翁隱居不仕勇
於為義與其弟汶同財¶而共㸑其子三人曰士覺曰士
<pb:KR4e0024_WYG_015-1b>
麟曰士偉才皆克肖又能隨事¶立則為防範計躬率羣
從由乎禮節本之以忠信文之以威儀¶習之於朝夕旦
望行之於冠昏喪祭蓋至於今垂五十年男女¶百數十
人莫不唯唯致謹以敦厚謙恭自牧而以浮薄驕傲為
恥¶以慈愛和孺自奮而以乖爭凌犯為戒遂與鄭氏並
以孝義著¶稱一邑可不謂之能為人之所難者乎余嘗
過其門覩其事因<md:KR4e0024_SBCK_015-1b>¶詠歌之不惟美善行示風厲將使其
子孫由是益亢其宗也詩曰
<pb:KR4e0024_WYG_015-2a>
堯舜之世民莫不穀其可以封至於比屋降及叔季風
頺俗敝¶可封之人萬無一二顧瞻浦江百里之邑乃有
義家後先迭出¶昔則氏鄭今則氏王有闔其門相望一
方奕葉王氏族蕃且碩¶詩書纘承衣冠引翼大合其族
自善淵君臨終之言抑何諄諄爾¶財毋分爾居毋析爾
毋骨肉化為仇敵爾盍於鄭是則是傚厥¶初本同毋自
棄暴我言孔善惟爾當受以成我志以啟爾後三¶子受
命罔不蹶蹶既篤其恩亦隆厥誼冠昏喪祭以暨百為
<pb:KR4e0024_WYG_015-2b>
無¶細無巨悉立之規匪直也規以訓以教曰自其身實
踐允蹈敢¶不幼勩而謂黄髪乃綜乃理乃賞乃罰在左
在右有子有孫有¶童有冠其多如雲朝濡暮染日引月
升衆志大定不俟戒懲冠¶帶裳衣周旋堂所有聞無聲
出規入矩油油秩秩婉婉怡怡一<md:KR4e0024_SBCK_015-2a>¶門之内盎然春熙服
有隆殺情無疏戚甘兮同飲辛也共食兄¶弟欣洽娣姒
具宜疇能間之無隙可窺人亦有言無行不至義¶問四
徂於鄭何媿¶聖神在御廸下以徳風教攸系亟用褒錫
<pb:KR4e0024_WYG_015-3a>
倬彼鄭門有命蠲¶復蠲復之加式化國俗國俗是化匪
私於鄭命書下賁寧獨¶此靳凡百士庶聿來儀刑況於
曽𤣥不敬而承承之伊何祖訓¶是式享祉緜緜百世無
斁¶
　　　鈎勒竹賦¶
文何先生之於竹也穉壯枯老曲盡其形俯仰披折備
極其勢¶暢達遂茂若得乎時攣拳局束若失其地轗焉
憔悴若烟悽¶而露慘蔚焉芳潤若風恬而雨霽撓而不
<pb:KR4e0024_WYG_015-3b>
屈若致節於崖石之¶間癯而不悴若挺操於霜雪之際
或脩榦垂垂若臨流而娟淨或<md:KR4e0024_SBCK_015-2b>¶新梢裊裊若出墻而揺
曳自根莖而節葉凡牙角與脈理變化¶雖至於萬千源
委皆可以顧指論乎常理而當揆諸天造而契¶抉造化
之賾發靈臺之秘未嘗設色聊以墨戱而具象外之象¶
含意中之意是豈習與技之助乎昔者吾祖嘗論之矣
文忠公¶則有先得直遂之説兔起鶻落之諭文定公則
以為猶庖丁之¶解牛輪扁之斵輪心手俱廢而后超詣
<pb:KR4e0024_WYG_015-4a>
此有道者之能事也彼¶庸陋之徒烏足擬議哉使先生
不有得乎爾則何以能爾猗歟¶先生魯國聞孫脩材拔
萃雅徳出羣丰神秋洒和氣春温緬逸¶志於邱壑謝濁
世之垢氛樂詩書於陋巷等富貴於浮雲闢髙¶軒以恬
處獨尚友乎此君窮其理而盡其性自彼晨而達於昏¶
忘形至於爾汝好合類乎弟昆時婆娑其下而灑錦牋
或寄傲其間¶而倒璚尊既情狀之莫逃尚人竹之在論
莽渭川之千畆曽不滿於胸<md:KR4e0024_SBCK_015-3a>¶吞爾其風清日羙浴罷睡
<pb:KR4e0024_WYG_015-4b>
起掃地焚香執筆伸紙思聨綿而若¶抽氣浩蕩而莫禦
置吾意於毫端遊吾神於物外納萬籟之秋¶聲斡一元
之生氣歘電激而飈馳又申之以雹雨覺乾旋而坤¶轉
似隂役乎神鬼初不假乎繩墨自黙中乎規矩曰籕篆
與秦¶𨽻實異形而同體法傳撥鎧之巧妙得活脫之髓
掃胸中之全¶竹駭生成於刻晷忽穎脫而迸裂怒絶綳
而掣去儼龍蛇之脱¶骨紛鸞鳳之刷羽既夭矯以偃蹇
復蹁躚以飛舞繽幡幢之旖¶旎交劍㦸之撑柱疑亂影
<pb:KR4e0024_WYG_015-5a>
之眩目訝眀月之在户匪虛室之生¶白不傅粉而含素
鐡連鈕兮曾足竒金錯刀兮庶可伍恍一夢¶於山隂幻
兩身於湘浦引四座之涼颸驅半襟之煩暑操斧斤¶兮
欲加陋淇園之漢武揮涕淚兮欲染笑蒼梧之二女觀
之者¶目擊而意消愛之者手追而心慕求之者盈門而
接踵得之者<md:KR4e0024_SBCK_015-3b>¶襲藏而鋦固恐竹神之上訴致真宰之或
怒嫌造物之無功勅¶六丁而下取豈有妙至乎是而僅
擅譽於斯今而不流芳於終¶古唐之王維宋之文同薊
<pb:KR4e0024_WYG_015-5b>
之李衍浙之趙孟頫且猶讓路不敢¶獨步又況俗工塗
抹翠黛屑屑乎畦町之間規規乎形迹之内¶詎可同年
而語固當望塵而拜也哉亂曰翳嘉植之種種兮孰¶不
鍾𤣥黄之粹美也貞有筠之姱節兮吾獨嘉夫千古之
不爾¶也肖雲儀與玉表兮彷彿覿乎孤竹之子也世莫
知其真兮庶¶幾亦可以識其似也¶
　　　雲林辭(并序/)¶
常人之情未有不好繁華而厭澹泊者也入山林而惟
<pb:KR4e0024_WYG_015-6a>
恐不深¶適江湖而惟恐不逺非抗志幽夐寄懷夷曠者
孰能之六一居¶士曰錢唐四方之所聚百貨之所交物
盛人衆為一都㑹而又<md:KR4e0024_SBCK_015-4a>¶兼有山水之美以資富貴之娯
吾祖東坡先生以為吳興山水¶清逺其民足於魚稻蒲
蓮之利寡求而無所争賓客非有事於¶其地者不至焉
是二邦固皆東南勝處而吳興之境寛閒寂寞¶豈比錢
唐之鉅麗雄富哉崔彦暉氏錢唐人也顧去之而之吳¶
興營别業一區名之曰雲林小隱於是乎僑焉此其以
<pb:KR4e0024_WYG_015-6b>
澹泊為¶樂而不奪於繁華之習為何如彦暉非抗志幽
夐者歟寄懷夷¶曠者歟夫以端木賜之賢又有仲尼為
之依歸其於道徳之足¶貴紛華聲利之不足尚固宜曉
然若薰蕕不待辨而孰去孰取¶也然交戰於胸中猶且
有所不免况彦暉當問學之士狥於外¶物而競於邪侈
之際乃能決於去就如此豈直異乎尋常之人¶而已使
克推是志以學道其於去卑陋而趨髙明也何難哉此¶
余不識彦暉而信其賢因張尚禮之請本其情為賦雲
<pb:KR4e0024_WYG_015-7a>
林辭曰<md:KR4e0024_SBCK_015-4b>¶眷吾父母之邦兮迺趙宋之故都既美麗又富盛兮實
東南之¶奥區衆人胥此焉止息兮吾獨曷為而去諸此
富貴者所娛情¶兮雖信美不可以居矧吾舎之湫隘兮
直闤闠而臨通衢車塵¶滃若溽霧兮紛冉冉將凂予茍
徘徊而不去兮幾何不為逐臭¶之夫瞻彼樂郊震澤之
墟俯苕霅之漣漪兮仰毗弁之鬱紆前¶谽谺之絶&KR0034;兮
後蒼莽之平蕪阡陌從横以棊置兮聚落交錯¶若畫圖
<pb:KR4e0024_WYG_015-7b>
審面勢兮構吾廬梁桂檀兮柱杉櫧不雕不琢兮不丹¶
青以塗攀薜荔以帡幪兮苔蘚繡乎階除列陵阜以為
垣兮因¶澗谷而成渠長松鉅竹兮森扶踈烟條霧葉兮
蔚蔽虧夭矯繚¶糾兮若蒼龍之垂胡礬麗披離兮若翠
幄之流蘇積雨之後日¶出之初山氣澤氣孰吹孰嘘排
我簷楹羃我綺疏栖我几席襲¶我琴書始膚寸其来㑹
兮旋波濤之巻舒乍奔騰以翕霍兮儵<md:KR4e0024_SBCK_015-5a>¶充塞而糢糊何
變化之奄忽兮茫洋莫辨乎四隅幻萬象以一¶色兮覆
<pb:KR4e0024_WYG_015-8a>
六合而有餘中長風之迅烈兮遂消液於須臾砉掃滅¶
而無蹤兮杳不知其所如但見山青青而林蒼蒼兮掩
映湛湛¶乎之太虚吾危坐而睇眄兮增感慨以長吁曰
寳莫寳兮貝玉¶金珠貴莫貴兮爵位名譽等浮雲之不
可把玩兮喟歎先聖其¶豈我誣胡彼昏之不覺兮争貿
貿以犇趨況人夀之百歲兮猶¶過隙之白駒縱得之亦
何補兮徒自黜而自劬吾於世兮復何¶需屑逐隊兮競
馳驅聊歛退而從吾所好兮放浪肆恣於水澨¶山砠幸
<pb:KR4e0024_WYG_015-8b>
麋鹿之我狎兮喜鷗鳥之不我虞春草藂茂春華敷岩¶
紅澗緑漲氍毹幽泉發竇疾以徐髣髴㑹朝鏘珩琚娱
耳悦目¶樂不可言兮世間埃&KR0381;何濡濡時招𤣥真子膾
却赤鯉魚相就¶東老舊酒壚既醉涉江弄芙蕖歌曰澤
有荷渚有蒲荷為衣蒲<md:KR4e0024_SBCK_015-5b>¶為菹衣且食兮保我軀滯志釋
兮煩慮祛逍遥委蛇兮又何必¶訪偓佺於蓬壺¶
　　古今詩¶
　　　周伯寧春晴江岫圖
<pb:KR4e0024_WYG_015-9a>
尚書襟懷絶蕭灑揮毫往往凌董馬平生一筆頗自珍
數尺新¶圖為君寫齊山遥接吳山青碧波萬頃孤㠶征
東風緑遍汀洲¶草總是岐亭離别情一向江南一江北
離情浩蕩嗟何極正如¶江上之碧波縱有并刀那剪得
當時已足令心愁如今況復隔¶羅浮掩圖却上髙臺望
但見逺海連天流莫歸朝出誰與侣蜃¶霧蠻烟結悽芝
木綿花落鸚鵡飛苦竹叢深鷓鴣語¶
　　　送蔡思賢參政使蜀
<pb:KR4e0024_WYG_015-9b>
清晨旌節三川去今日車書萬國同燕餞都亭來詔使
停驂<md:KR4e0024_SBCK_015-6a>¶鄉井訪鄰翁峰經回鴈邊聲静峽入啼猿樹影空
昭烈祠西諸¶葛廟秦州城北隗囂宫神交露立蒼茫際
長嘯風生感慨中毛¶伯昔聞周上介隨何今見漢眀公
布宣徳意相如最囊括山¶川太史工河隴從兹兵不構
轘轅此去路相通庭充橘柚陳方¶物歌聼巴渝識土風
㝡是多情江漢水直隨歸楫到江東¶
　　　送秦待制出守龍州
<pb:KR4e0024_WYG_015-10a>
一麾出守别金閨渭水秦原入馬蹄拔士真成空冀北
懷人從¶此隔闗西蒲萄滿泛涼州近鸚鵡羣飛隴樹齊
肯與交遊傷逺¶别要推惠澤到遺黎¶
　　　送宋起居還金華¶
長揖謝宦徒還歸戒征軸眷言幽貞廬夐在仙華麓就
養望既¶盈考槃願亦足儲清濬昔池薙荒理舊竹蘭佩
紉春&KR0331;荷衣製<md:KR4e0024_SBCK_015-6b>¶秋緑沆瀣晨三嚥彫胡晝九曝從今猿
與鶴不復怨幽獨
<pb:KR4e0024_WYG_015-10b>
　　　𤣥潭古劍歌¶
扁舟昔向𤣥潭過聞有古劍留巗阿欲一觀之躊躇復
不敢只¶恐開匣踴躍入滄波此時解后都城裏玉質珠
輝那得比𤣥¶靈外䕶朱草莖赤日中涌鑑湖水想當旌
陽初鑄成槖籥元氣¶驅六丁星象失光彩白藏儲精靈
不然長鑱尺又半如何照室¶影凌亂神光兎脫飛雪霜
寳氣龍騰貫霄漢自從斬蛟江水中¶濁世餘子誰能庸
長伴空山棲遁者但見白晝風雲從邇來閱¶歲未五十
<pb:KR4e0024_WYG_015-11a>
兩渡江湖寄踪跡瑶臺夜月聼吹笙金界晴空逐飛¶錫
昔至燕京時用太平今留石城兵祲廓清乃知神物等
鎮圭¶冥漠自有神提擕由來治忽係出處非是漂泊東
復西¶聖明御九有妖孽俱授首既不假道上斷大蛇又
不用軍中撞<md:KR4e0024_SBCK_015-7a>¶玉斗明朝且賦歸去來彭蠡扁舟落吾手
申之以歌曰我知爾¶兮為赤虯上帝有命兮下土留為
民捍患兮萬歳千秋彭蠡¶之奥兮蜿蜒所鳩爾之歸兮
徑中流慎勿奮飛兮從爾儔使我¶思爾兮離憂舞蛟鱷
<pb:KR4e0024_WYG_015-11b>
兮與鱔鰍¶
　　　送曹叔温赴淮安幙¶
初我識君自三山面如白玉紅頬顴平明振佩入烏府
行人指¶㸃人中仙此身萍梗隨流轉浙水東西數相見
時清事簡百不¶憂巵酒篇詩恣歡宴自從烟霧霾江湖
將軍無復能齊驅春鶯¶秋月兩寂寞尺素斷絶心煩紓
今古江南佳麗地龍虎載瞻¶天子氣戔戔束帛賁丘園
濟濟衣冠若鱗萃東華邂逅式相逢蕭¶騷短髪驚成翁
<pb:KR4e0024_WYG_015-12a>
青衫依舊陪&KR1301;馬風雨徒歩進羣公過從更説¶舊遊好
舊逰著處生芳草沈約樓前杜宇啼西施湖上芙蓉老<md:KR4e0024_SBCK_015-7b>¶京城官釀斗四千交歡安得青銅錢三嗅落花共一噱
浩歌白¶石看青天盍簪方喜慰疇曩操别那堪增養養
寒潮浩蕩足¶秋霖木落江空欲何往紅蓮緑幙依黄堂
駕言擊楫趨山陽君¶材有用仍小試干將百鍊須善藏
幾年爭戰今休息髑髏糢糊¶土花碧韓信祖逖安在哉
但見長淮揺落日世途反覆如浮雲¶人生離合矧可云
<pb:KR4e0024_WYG_015-12b>
天皇盛徳同華勛肯使獨鶴終鷄羣¶
　　　郭熙關山雪霽圖¶
昔我北逰月在䄍兼旬犯雪度雄霸千里萬里皆瑶琨
髙迷邱¶垤低迷罅朔風烈烈塵不驚中野蕭條但桑柘
僕夫股慄面削¶𤓰身上破褐纔掩髂長途日暮行不前
回顧堪憐那忍罵前車¶既斷後車絶停&KR0406;獨宿道旁舎
床頭土銼鬱生薪村酒沽來敢論¶價卧聽櫪馬齕枯荄
展轉無眠疑不夜忽然朝光入甕牖主僕瞥<md:KR4e0024_SBCK_015-8a>¶見互驚訝
<pb:KR4e0024_WYG_015-13a>
攬衣匆匆便蓐食如此晴明喜天借可辭趁暖即前¶程
翦拂蹇驢還自跨潼溝凍合疋練横徑度不用脩梁架
西山¶馬首遥相迎抜起人言似嵩華瓊樓玉宇忽照眼
行行已到南¶關下時清關吏殊可人不復如何乃邀迓
過關使客多於簇或¶挽柴車或髙駕閑情我正繞剡溪
吟思誰歟似清灞道逢軒蓋¶何其都駿馬雕鞍䝉錦帕
銀盆熾炭蠟光燃面面幨帷行酒䏑¶徒御繽紛意氣麤
錯金劍具青絲靶行人不解説姓名但説無¶非國姻婭
<pb:KR4e0024_WYG_015-13b>
狐裘貂帽不知寒馳驅爭入栁林射當時有意欲賦¶之
計吏相煎嗟不暇鶯花窈窕江南春風景依依在圖畫¶
　　　題張㑹稽扇¶
鑑湖波暖欲生烟太守行春放畫船皂蓋朱幡穿栁去
傍人指¶㸃是神仙<md:KR4e0024_SBCK_015-8b>¶　　　題耕隱巻¶
中歲脫塵纓田廬遂幽獨靈雨春載陽繁霜秋始肅土
屋自冬¶温練衣忌暑溽黽勉循所務焉知時運速翳翳
<pb:KR4e0024_WYG_015-14a>
桑麻隂稍稍梨¶棗熟扣門無追呼登場有嘉穀臨深具
網罟薙荒理松竹披帙¶欣自怡舉觴念誰屬俯仰復何
愧逍遥遂忘俗禦冦談力命南¶華貴知足亦欲抽吾簪
與爾為近局¶
　　　送金主簿赴吳江任五首¶
美人結飛璫明月何皠皠閒之珊瑚枝其繅以五采此
物曷致¶之錫貢自南海有材茍適用無幽不見採¶
嗷嗷衆赤子望望將告誰詩人咏豈弟奔命何可遲馭
<pb:KR4e0024_WYG_015-14b>
促馬則¶疲水煩魚不滋往者皆謂然來者能勿思¶
西望姑蘇臺近臨百花洲白露正為霜行人不可留但
感鴻鴈<md:KR4e0024_SBCK_015-9a>¶集不傷麋鹿逰月明歌子夜民生庶其瘳¶
逺客京城中賴有之子並出處靡不俱豈異形與影俛
仰忽不¶樂暌離生俄頃執手臨路岐語語不知永¶
眀明天上月既盈還復缺聚散諒如斯無為膓内熱同
氣恒相¶求豈限吳與越精靈颯然合不見雙巨闕¶
　　　送李丞赴堂邑
<pb:KR4e0024_WYG_015-15a>
堂邑古壯縣地濱㑹通河我等逰燕冀操舟河上過路
逢兩父¶老白髭鬢皤皤自言令斯邑前後知幾何豈弟
如父母張令良¶不多往者不可作來者誰同科吏治日
蕪穢民病日沉疴語罷¶還太息繼以涕滂沱何況十年
來無歲無干戈黃塵迷道路白¶骨被陂陀原田自膴膴
孰種麥與禾遺黎轉惸惸短褐不至腂¶念此喪亂際思
治意則那今焉亦已幸得見羲與娥脫之塗炭<md:KR4e0024_SBCK_015-9b>¶中所重
在撫摩視民有如傷聖徳無偏頗載糧徃賑給下令¶蠲
<pb:KR4e0024_WYG_015-15b>
煩苛之子青雲彦緑髪顔如酡壯志在經濟夙學崇丘
軻一¶旦被推擇職此非由他丈夫貴立事歲月如奔波
丞乎豈負子¶行矣勿蹉跎贈以辛苦辭酌以金叵羅報
政抑何日天門鬱¶嵳峩¶
　　　流觴圖同龍子髙作¶
薄言宦京國倐爾三四齡愧非軒冕姿實切邱壑情及
兹攬圖¶畫振策欲遐征禊館既宏敞崇山復崢嶸丹崖
散春綺碧樹含¶秋清芳辰良讌㑹羣賢俱合并列坐藉
<pb:KR4e0024_WYG_015-16a>
緑縟舉觴泛清泠撫景¶趣已領染翰詩遽成窮彼一日
歡垂此千載名誰能繼芳躅睇¶望增屏營¶
　　　送饒彦材還旴江二首<md:KR4e0024_SBCK_015-10a>¶阿翁鬢髪已星星逰子何心更逺征昨夜客牕風雨冷
寒衣收¶拾寄行營¶
塞上風塵晚不驚將軍傳令且休兵秫田收後多為酒
早晚還¶家共太平¶
　　　送陳思可主簿赴進賢任
<pb:KR4e0024_WYG_015-16b>
一别十五年倐忽若昏旦相逢京城中幸脫戎馬亂宦
逰我何¶成鬢髪子已換留連一尊酒寂寞四門館剪燭
聽寒雨話舊過¶夜半居然消百憂莞爾成一粲維子才
且賢文采甚煥爛起從¶有道徴國光方縱觀謂宜置館
閣鴻猷藉宣贊如何奉¶明命鈎考親吏案黎庶乃邦本
疾痛資抑按要將逺猶敷可以¶小邑翫心懷簡書畏跡
逐萍梗散席掛遇順風潮生失逺㟁昨¶夕簪云盍今朝
袂還判後㑹復何時臨岐重嗟歎<md:KR4e0024_SBCK_015-10b>¶
<pb:KR4e0024_WYG_015-17a>
　　　長江送别圖餞朱仲雅赴山西省墓¶
班馬欵江渚日夕羣山蒼對酒不能御非念川途長朔
南自一¶統鴻燕不同翔别長㑹日短載歌燕燕章¶
　　　中丞劉先生齋閣前山茶一枝並蔕因效柏梁
　　　　體呈¶
朔風剪水雨雪雱萬木蕭條凍且僵青蔾丈人鈴閣傍
山茶作¶花紅錦香中有一枝並蔕芳苻彩爛若雙鴛鴦
嫣然占盡三春¶光皇英采自雲中央赤旗翠節兩作行
<pb:KR4e0024_WYG_015-17b>
阿母笑執瑶池觴仙童¶雙雙吹鳳凰綵女齊綰珊瑚璫
麗色照耀青霞裳芳氣氤氲¶滿中堂大君尺劍定八荒
牛歸桃林馬華陽百度既貞四維¶張禮樂誰云謙未遑
制作直欲追虞唐丈人今之杜與房¶主臣合徳真明良
朝夕左右扶維綱餘子議論安敢當一朝嘉¶惠錫后皇
乃是人文發禎祥玉局仙子喜欲狂更祝文人夀而<md:KR4e0024_SBCK_015-11a>¶康
黼黻鴻猷煥天章山茶之瑞垂無疆¶
　　　陪諸公郊行
<pb:KR4e0024_WYG_015-18a>
忽憶兒童唱大堤便攜僚友出金閨清溪繞郭穿魚市
瘦馬尋¶芳踏燕泥酒美得辭花下醉詩成漫向竹間題
始知逰衍來應¶晚岸芷汀楊色已齊¶
　　　絶句¶
幽花陣陣隨風减芳草萋萋逐雨添悶倚瑣牕聽紫燕
不知粉¶蝶過朱簾¶
　　　送王希暘編修使交趾¶
歴數歸真主羣方若綴旒外藩須嗣續當宁重懷柔¶芝
<pb:KR4e0024_WYG_015-18b>
檢文彌盛茅封禮更優代言欣爾屬將指副予求暫下
層霄¶去真成萬里遊宫袍裁白紵廏馬出驊騮望重皇
華使名髙好<md:KR4e0024_SBCK_015-11b>¶畤侯揚鞭隨越鳥祖席贈吳鈎自覺光輝
逺那知跋涉脩幾旬¶行嶺嶠何處是交州山擁魚鱗集
江分燕尾流墮鳶從跕跕馴¶鹿自呦呦緑認桄榔浦紅
看荔子洲馬人偏好客蜑户總能舟¶日上扶桑表天垂
瘴海頭昔聞銅作柱今見蜃為樓槲葉時交¶墜沙䖝或
暗投由來宣至徳直欲被遐陬除館迎京使傾城¶拱道
<pb:KR4e0024_WYG_015-19a>
周陪臣偵伺謹膳宰徃來稠樂作聆銅鼓衣更閱貝裘
珍¶羞羅海錯妙舞雜巴謳蕉實垂垂重椰漿盎盎浮括
囊懲薏苡¶澁口却扶蔞事大無違禮新王實好修首陳
皆睿訓餘事及¶㝠搜足使誠心服端非緩頬侔上方思
子切誰敢為王留别¶袂逢梅雨歸期指麥秋論思金馬
日頌獻碧雞不¶
　　　即日¶
午門同出獨歸遲立斷銅壺漏下時添得緑荷千萬柄
<pb:KR4e0024_WYG_015-19b>
雨聲強<md:KR4e0024_SBCK_015-12a>¶半在西池¶
　　　贈徐季子¶
百金不惜市梔鞭兩耳不解聼朱絃人情如此亦何以
我每見¶之獨慨然夫君懷寳起浙右掉鞅觀光來日邊
夙學人言破萬¶巻新製我喜窺幾編金莖玉露足秋爽
林花澗草争春姸紛紛¶牛毛豈不多振振麟角爾固專
摛藻詞垣翻舎置採芹鄉泮仍¶留連所好者竽鼓者瑟
猶柄以方鑿為圓陳平丰姿若冠玉酈¶生辯口如河懸
<pb:KR4e0024_WYG_015-20a>
禮意殷勤日三接華貫𫾻歴嵗九遷由來利鈍¶係遭遇
未必智愚殊天淵樂育菁莪亦已重況乃桑梓敢不䖍¶
去國不賦北門什還家徑上東吳船大材小試吾竊歎
冷官不¶厭子乃賢謇予閱世倐四十守官太學垂五年
包羞待問成倚¶席畢竟兀坐寒無氊勲業空期螘附驥
俛仰却笑䕫憐蚿彼哉<md:KR4e0024_SBCK_015-12b>¶浮榮勿復道歸與樂事言難宣
㑹稽雲門最幽絶鑑湖剡水交¶漪漣𤣥猿嘯呼山近屋
白鳥明滅江吞天雲間往往得靈藥月¶下時時聞采蓮
<pb:KR4e0024_WYG_015-20b>
多暇應為曲水㑹乗閑便作東山眠村翁溪友¶總愛客
蕨芽蓴菜不計錢酒酣更斫銀絲鱠章就還灑蟬翼牋¶
並遊只許鐡冠子同載應懷玉局仙願言留榻以相待
一曲擬¶乞君王前¶
　　　朱澤民畫¶
朝朝謀隱地忽見好山川雄麗皆衡霍幽深有澗瀍羊
眠松下¶石虹掛屋頭泉便欲抽簪去依崖結數椽¶
　　　方壺雲山爛熳圖同胡士恭博士賦
<pb:KR4e0024_WYG_015-21a>
我家海嶽之畫圖乃是小米手所摹丹崖翠壁走雲氣
北連恒¶碣南衡廬長風中來吹不斷疑有鬼物隂巻舒
石林倐開復㝠<md:KR4e0024_SBCK_015-13a>¶漠雷雨欲至愁鼪鼯分張尚覺天地窄
慘澹直與造化俱斯人¶一去三百載流傳筆力到方壺
舊聞仙岩二十四雲牕霧牖仙¶者都錦溪朝朝玉氣合
瓊林夜夜丹光噓方壺揮毫托真趣生¶紙染出纔尺餘
天髙不見青鳥下樹老似有𤣥猿呼上清羽士¶欣入手
珍重不减千明珠展觀使我長太息如此雲山何處無
<pb:KR4e0024_WYG_015-21b>
武陵桃花春正開淮南桂樹秋不枯強顏笑傲金馬署
嗟我豈¶是東方徒乞歸何幸優詔許逺遊便以雲為車
蒼梧既酹虞¶帝墓㑹稽更探神禹書左攀東海若木枝
右折西華青夫渠尋¶真徑度弱水去飛行安用卭枝扶
豈無清泠可洗耳亦有沆瀣¶堪充虛我自持盃酌阿母
誰能搔痒招麻姑鬢髪不受皓雪變¶日月任使跳丸如
𤣥圃羅浮若解后擬出海嶽相歡娛¶
　　　庚戌七月九日晡時欽奉御筆宣喚賦此<md:KR4e0024_SBCK_015-13b>¶
<pb:KR4e0024_WYG_015-22a>
𤣥霜濕露動龍香水殿書題愛晚涼蟣虱小臣惟感愧
姓名衣¶被五雲章¶
　　　明日入見於奉天門有國史編摩之命口號¶
聖代何曾有棄材選掄猶自及蒿萊玉階俯伏聆¶天語
金匱抽書亦許陪¶
　　　明日詣相府控辭述懷¶
玉署髙寒切玉清不材豈不戀恩榮只縁多病兼無似
自¶合山林送此生
<pb:KR4e0024_WYG_015-22b>
　　　越三日丞相以辭職歸養聞欽蒙俞允志喜¶
朝中乆戀乗軒寵膝下深慚返哺私新荷¶君王賜骸骨
家人須信有歸期¶
　　　尋被留校讐元史<md:KR4e0024_SBCK_015-14a>¶聖主詔修前代史史官鱗萃總名流胸中不識楊雄字
也向蘭¶臺學校讐¶
　　　寄吳文明憲副¶
已過風雨節不得故人書目斷千山外神交五夜初繡
<pb:KR4e0024_WYG_015-23a>
衣天下¶士白鷺使君車風采能亷懦知君獨起予¶
　　　贈王彦和檢校還北平四首¶
拜表趨丹闕承恩宴紫宸羽儀江左彦簪紱幕中賓玉¶
液金盃出璚筵錦瑟陳轅門思贊佐廻轡敢逡廵¶
提封開畫省地勢控全燕雪重隂山近星低瀚海連藩
屏歸付¶托畫諾仗材賢捫虱家聲舊應須有奏篇¶
避地依先隴閑居隔短墻紫荆花下醉白紵水邊涼午
夜看華¶月中流放野航隱淪元自好誰遣綴鵷行<md:KR4e0024_SBCK_015-14b>¶
<pb:KR4e0024_WYG_015-23b>
乗傳歴長途齊封接魯墟頻年經戰鬬幾處遂耕鋤小
市尊多¶酒貧家飯有魚重來朝覲日為報玉階除¶
　　　連雨雜書三首¶
江雨殊未已江風生早寒今我悄不樂喟然起長歎決
去胡不¶早無營尚盤桓徒貽父母愁歲宴衣裳單¶
束髪學為文志在秦漢上異彼經濟具待此將安往自
悲還自¶慨云胡常養養不見力田者寧復計荒穰¶
鬱鬱苦無聊起坐讀古書一篇未云畢感觸增嗟吁儀
<pb:KR4e0024_WYG_015-24a>
秦為丈¶夫丘軻見謂迂是事古已然偃蹇欲何如¶
　　　史館雜書¶
蔓草寒烟漢苑秋書藏金匱更誰收禮亡樂缺無窮恨
地老天¶荒有限愁筆削自從尼父後文章無過馬遷優
坐銷官燭如何<md:KR4e0024_SBCK_015-15a>¶補絲絡翻慚進庶羞¶
　　　東齋夕書¶
幽居得自怡野性方愜素髙枕一酣眠長廓獨閑步白
日誰云¶長青山忽已暮皓月照前階涼風滿髙樹偶隨
<pb:KR4e0024_WYG_015-24b>
孤鶴行時見疎¶螢度即此有餘歡何況山中去¶
　　　絶句¶
落葉滿衡門蕭蕭風雨夕一燈溪上明何處獨歸客¶
　　　雪夜聯句¶
清夜羣彦集(孟/膚)虛館一燈閃(平/仲)白雪積更霏𤣥雲瞑逾
掩(子/堅)幌¶薄絢琉璃瓦素侔琬琰(克/正)珠跳閒投隙玉立每
因厂(平/仲)簷鐸金¶琅璫壁水銀㶑灧(克/正)庭栢凍不僵宫槐
望逾儼(伯/淵)臯禽奪娟娟¶屋鳥羞黯黯(平/仲)觴舉席既秩(孟/膚)
<pb:KR4e0024_WYG_015-25a>
語永興方漸(孟/兼)芬郁雜桂椒圎方<md:KR4e0024_SBCK_015-15b>¶薦菱芡(仲/善)酬酢肆驩
囂謳吟互褒貶(居/易)爐嘘火盎盎篆裊烟¶冉冉(克/正)岸幘極
情真吮毫縁韻險(伯/淵)思湧若有神文成不加㸃¶(平/仲)癯然
皤侵鬢酣已紅上臉(孟/膚)吻燥喜餽漿耳熱思卧簟冰虀¶
乃吾嗜池鱗念誰罨(平/仲)青黄感木災黑白悲絲染(徳/王)振
衣鶴蹁¶躚(伯/淵)絮羮魚喁噞畫蛇肯添足待鰲不遺&KR0034;(平/仲)
庶用樂覊幽焉¶能任拘撿(子/堅)掀髯良已放拊捭詎云謟
(徳/玉)更移燭屢續坐乆衽¶終歛(孟/膚)小草漢張芝清談宋王
<pb:KR4e0024_WYG_015-25b>
儉(孟/兼)寒床晒卧袁(克/正)夕艇擬泛¶剡(伯/淵)公乎材總邁余也
厠何忝假𥧌云小憇(平/仲)夢噩恐成魘(孟/兼)¶城柝或罷擊風
葉忽聞颭(平/仲)虹光射斗牛(伯/淵)妖氣蕩闗陜(居/易)行¶藏愧蹉
跎歲月傷荏苒(子/堅)起舞聽牕雞驚呼駭巷獫(克/正)欵洽既¶
無荒留連復何慊相對總忘疲東方已睒睒(平/仲)¶
　<md:KR4e0024_SBCK_016-1a>¶　
　蘇平仲文集巻十五


<pb:KR4e0024_WYG_016-1a>
欽定四庫全書
　蘇平仲文集巻十六¶　　　明　蘇伯衡　撰
　¶　别集¶
　　　空同子瞽説二十八首¶
秦穆公使三帥襲鄭及滑鄭商人弦高過之以乗韋牛
十二犒¶師且遽告于鄭孟明謂鄭有備滅滑而還皇武
子言于鄭穆公¶曰輕財之謂賢制勝之謂能其弦高之
謂矣夫高將市于周遇¶秦師于滑知其包藏禍心求逞
<pb:KR4e0024_WYG_016-1b>
于我不愛其乗韋與牛十二用¶之犒師以息鄭國可謂
輕財既犒師矣遂奪其心三帥知我有¶備氣沮計窮暴
骨是懼歛兵而退可謂制勝不然秦師奄至誰¶其禦之
我之弗知何以能備孟明西乞白乙攻我于外杞子逄¶
孫楊孫應之於内存亡之數未可知也今甲兵不試邊
鄙不聳<md:KR4e0024_SBCK_016-1b>¶勍敵逺却社稷用寧高之力也功莫大焉舉賢
用能賞功所以¶為國也君請圖之以勸來者穆公曰無
遺于善而民知所適何¶以弗為遂召弦高腸焉高稽首
<pb:KR4e0024_WYG_016-2a>
曰臣草莽之臣未嘗獲齒君之¶輿𨽻惟是貿遷有無以
利民用臣之職也方秦師之東也不虞¶相遇于滑不及
以聞于執事輒致君之命有犒于其師出臣之¶位矯君
之命死有餘罪君惠免之而不以戮為幸已甚何賜之¶
敢覬覦先君桓武莊文勲在王室天鑒其忠祚我子孫
恤其菑¶而捍其患秦師之不克逞志于我則由此故也
臣何力之有而¶君歸功于臣而賜焉使人謂君以臣之
故而賞僭也無乃不可¶乎貪天之功以為已功猶竊人
<pb:KR4e0024_WYG_016-2b>
之物以為已物也罪又甚焉其¶敢幸秦師之退而自為
功乎若曰不腆常牛臣之自輸于是乎¶歸焉臣雖賈豎
又敢取之以犯不義乎臣聞為人子不敢私其<md:KR4e0024_SBCK_016-2a>¶財義也
故雖子之財父寔有之子之道臣之道也如是自臣身¶
至于妻孥私家孰非君之有哉寓于臣而已非君寔寓
則臣焉¶取之牛韋在臣猶在君也輸以共用固其所也
若私君之有曰¶我之有而求歸焉夫豈義乎獲賜而亡
義又焉用之且微社稷¶之靈先君主君之福秦師有進
<pb:KR4e0024_WYG_016-3a>
而無退傅于城下其誰獲免于¶執干戈以事捍禦乎臣
將覆亡之不暇而況能有牛與韋乎今¶徼福于君不惟
全其首領亦定其室家矣其為賜也不亦大乎¶豈獨臣
受賜雖國人皆受賜而臣重有賜焉人將謂臣無厭而¶
懼且以為僇矣君無庸賜之是免臣于僇而納之于義
也請辭¶之穆公曰成子之名而教民以義何故不為遂
許高君子于是¶謂鄭穆公君矣皇武子臣矣弦高民矣
聞善而能從明也見賢¶而能推忠也有功而不徳謙也
<pb:KR4e0024_WYG_016-3b>
明以撫衆君之道也忠以事上<md:KR4e0024_SBCK_016-2b>¶臣之職也謙以自居民
之行也君明臣忠民謙求國無治不可¶得也此鄭之所
以免于秦之師也¶
魯宣公税畝孟獻子諫曰魯諸侯之望也諸侯之望魯
也曰秉¶周禮也今税畝是棄周禮也以秉禮聞而棄之
諸侯其謂我何¶先君隠公以我許田易鄭之祊君子猶
且非之曰有王制在王¶吏若以疆場為問將何以辭其
大討矧取民有制而可逞君之¶欲乎昔者先王經土地
<pb:KR4e0024_WYG_016-4a>
而井牧其田野畝百為夫夫九為井井¶九為邑邑四為
邱邱四為甸甸四為縣縣四為都以任地事而¶令貢賦
凡税歛之制于是乎定焉大國食者半中參之一小四¶
之一而其取民也皆什一焉什一制之謂也制所以律
貪而禁¶暴也夫先王封建諸侯使治民而食其力以治
民也豈厲民哉¶故為之制食于人者雖貪冒弗使過焉
食人者雖鄙嗇弗使不<md:KR4e0024_SBCK_016-3a>¶及焉是故制猶水之防焉防猶
不可決而況先王之制乎上所¶以取乎下下所以奉乎
<pb:KR4e0024_WYG_016-4b>
上也不過什一為日久矣而君過取焉¶譬則決水之防
也夫君人者上承天王下撫庶民而踰制歛財¶其無乃
非義乎踰制蔑君歛財毒民蔑君君怒毒民民怨若怨¶
怒並興禍亂將至抑國家之不能安靖而君焉逞欲越
自魯¶公撫封于少皥之墟十九世矣土田是賦以給公
室有自來矣¶載其儉徳百事攸共臣未聞其不足也而
今不足焉庸非竒慝¶奢淫之日新乎四者所謂蠧也府
庫空虛則職此也不然夫豈¶不見税歛之時入則足用
<pb:KR4e0024_WYG_016-5a>
在三事而已一曰窒欲二曰節用三¶曰由禮三者之中
禮為之體必由乎禮而后動焉非禮不欲非¶禮不用如
是則什一無弗足也若動不由乎禮非禮亦用非禮¶亦
欲則雖什二又何足之有詩曰無念爾祖聿脩厥徳無
亦鑒<md:KR4e0024_SBCK_016-3b>¶于先公而惟三事之是務焉用税畝詒怒速怨示
貪臣恐所獲¶不如所喪也君其圖之弗從遂税畝君子
曰魯之不競也宜哉¶浚民以從欲長國家者患無民不
患無財紂有鉅橋之粟鹿¶臺之財而曰獨夫無民之謂
<pb:KR4e0024_WYG_016-5b>
也若之何浚之古之人君知國本¶之在民是以用其賢
能為其司牧授其田宅教其樹畜開其衣¶食同其好惡
恤其疾苦補其匱乏遂其庶富致其勸懲興其孝¶悌忠
信本既固矣而後邦寧三代異制厥道一也今縱不能
損¶上益下而又瘠民以肥已自伐其本矣而魯之不亡
所謂一世¶無道國之未艾也¶
成王問君奭以守成之道對曰恪遵成憲崇信耉老無
取昔命¶令而紛更無陋舊規模而改作王曰其要何居
<pb:KR4e0024_WYG_016-6a>
對曰在詩有之¶如臨深淵如履簿氷在書有之予臨兆
民若朽索之馭六馬王<md:KR4e0024_SBCK_016-4a>¶曰不已懼乎對曰十圍之木植
之非二三百年不大及乎伐之¶也不累日而仆矣九成
之臺築之非踰時閱嵗不成及乎毁之¶也不累日而夷
矣成之難而仆之易也如此成之難而毁之易¶也如此
安得而不懼也周之天下后稷建之公劉篤之太王拓¶
之王季勤之文王武王成之比十圍之木也比九成之
臺也如¶之何其無懼也夏之民嘗去桀而歸湯矣商之
<pb:KR4e0024_WYG_016-6b>
民嘗去紂而歸¶周矣王不聞乎撫我則后虐我則讐如
之何其無懼也¶
魏文侯問李克曰國何貴李克對曰貴士文侯曰何貴
于士李¶克曰兆民之庶君不能自撫也三軍之衆君不
能自馭也百職¶之富君不能自脩也萬事之煩君不能
自理也而士者君之所¶與撫兆民馭三軍脩百職理萬
事者也得士則兆民得其生三¶軍得其所百職得其宜
萬事得其序而君得以安富尊榮詩曰<md:KR4e0024_SBCK_016-4b>¶濟濟多士文王
<pb:KR4e0024_WYG_016-7a>
以寧得士也狐偃曰仁親以為寶貴士也士之¶貴也尚
矣楚有子玉晉文側席吳殺子胥句踐進兵燕用樂毅¶
齊不能支魯亡季孫邾亦相侵士之用舍國勢之强弱
係焉何¶得而無貴乎三仁既去殷國遂墟二老來歸周
業攸成伊尹就¶桀夏社未亡百里奚至秦虞公以滅士
之去就社稷之存亡係¶焉何得而無貴乎文侯曰焉得
士而與之共國哉李克曰知之¶則用之用之則任之任
之則信之信之則不以小人間之則士¶之在天下者皆
<pb:KR4e0024_WYG_016-7b>
將竭蹶而至矣知之而不用之用之而不任之¶任之而
不信之信之而不免以小人間之則士之在國中者皆¶
將治任而去矣文侯曰善於是師卜子夏田子方客段
干木相¶魏成任翟璜西門豹以吳起樂羊為將用屈侯
鮒為子擊傅而¶魏之為國也天下莫强焉君子曰無競
維人信矣哉不然三晉<md:KR4e0024_SBCK_016-5a>¶地醜徳齊魏何以無敵於天下
也¶
楚王入于雲澤若虎兕若(闕/)玃若鹿豕若鴻鴈若鵁鸕
<pb:KR4e0024_WYG_016-8a>
若&KR1175;鶬¶若鷫鵠見王無不恂然決起翔者奮飛走者遐
竄高者入雲霄¶下者伏灌莽有錦雞焉方吐其綬而王
適至收綬而後作王見¶其綬五彩競明悦焉左右關弓
再欲射之王再止之命虞人曰¶其生致之虞人得之已
乃縱獵者凡鳥獸之屬或殪于鷹犬或¶隕于鋒刃或傷
于網羅而雞獨免焉明日王謂宋玉曰之雞也¶得全其
生以綬見樊于籠亦以綬然則士將奚處宋玉對曰此¶
雞有綬藉使深藏矯乎其飛㝠㝠大王何見焉彼虞人
<pb:KR4e0024_WYG_016-8b>
且烏乎¶取哉故其無逃于樊籠之間非綬寔為之吐則
使之也嗟乎士¶無以材自炫哉¶
空同子曰陸贄之召為翰林學士在建中之初盧杞之
相在二<md:KR4e0024_SBCK_016-5b>¶年至四年以李懷光論奏而貶杞新安司馬杞
之為人懷光猶¶知惡之贄與之同朝三年矣未嘗顯斥
之第因奏議微示論刺¶而已及其既貶乃聲言其奸邪
致亂贄之擢中書侍郎同平章¶事在貞元八年裴延齡
之判度支在七月贄于時極言用延齡¶之非徳宗不聽
<pb:KR4e0024_WYG_016-9a>
十年十一月猶上書厯數其罪惡而贄竟¶罷為太子賔
客使贄惡杞論杞如惡延齡論延齡則杞之貶當不在¶
四年其惡亦當不至已稔又何自致朱泚之亂而有奉
天之幸¶哉方杞在位也贄則不顯斥其奸邪及杞去位
也贄乃追咎其¶致亂而贄之於延齡也則始終言之不
少置謂位不同也則學¶士號内相猶之為相也謂時不
同邪則杞為相日贄諫非不行¶言非不聽也此何為哉
然觀贄語所親曰吾上不負天子下不¶負所學他何所
<pb:KR4e0024_WYG_016-9b>
恤可謂不以得失為患者也而於此不能使人<md:KR4e0024_SBCK_016-6a>¶無間然
余是以累歎而深惜焉¶
辟閭氏蒲盧氏過義渠氏義渠氏舉觴觴焉辟閭氏心
若不快¶中酒屢興歎義渠氏曰吾聞惟酒合歡今子中
飲而歎無乃有¶隠憂乎辟閭氏曰吾聞危莫危于上下
交征利時之人無有賢¶愚貴賤老弱惟利之是好以故
私憂之耳蒲盧氏曰若好利則¶有之矣若謂老弱貴賤
賢愚無不好則豈其然乎辟閭氏曰子¶以我為不信吾
<pb:KR4e0024_WYG_016-10a>
與子行試之乃懷金錢數十與蒲盧氏義渠氏¶俱出北
關外遺其二道上而伏隠處窺焉少頃一樵夫負薪過¶
見金錢俯拾以去辟閭氏走從隠處出復遺二金錢而
伏有頃¶一童子驅羊過見金錢俯拾以去辟閭氏出遺
金錢如初尋一¶媪行過不拾而去辟閭氏怪之追問媪
曰何之媪曰家貧將入¶城從人乞貸耳曰媪且欲乞貸
于人道上有遺金錢何不拾也<md:KR4e0024_SBCK_016-6b>¶媪曰耄矣恨不之見耳
見之安得不拾而已乎遽問安在辟閭¶氏指以告之媪
<pb:KR4e0024_WYG_016-10b>
方俯拾一人騎而與從奴數人來見曰此我所¶遺也媪
何得取命其從奴取之去辟閭氏曰媪非老者乎童子¶
非弱者乎樵夫非愚且賤者乎騎者非賢且貴者乎而
見金錢¶無弗取吾之言其弗信矣乎蒲盧氏曰然則奈
何曰惟義可以¶治之義明則廉恥興廉恥興則取予不
茍矣雖然義其具也非¶其要也曰何謂要曰上之人以
身率之儉徳是操屏去淫侈取¶之以道無富之貪則其
要也故曰茍子之不欲雖賞之不竊在¶上者徒訓以義
<pb:KR4e0024_WYG_016-11a>
而不教之以身其曷由知所法也不奪不厭矣¶
空同子過北邙山見叢冢焉喟然而嘆曰人乎人乎其
王侯將¶相乎其巨家富子乎其百工技藝乎其俠客釋
氏乎其駔儈乎¶其甿𨽻乎其操瓢者乎其人奴之類乎
其鹵簿鼓吹前挽後擁<md:KR4e0024_SBCK_016-7a>¶而歸之斯乎其束縛而遺之斯
乎其殣而埋之斯乎其殆將錮¶三泉而天文地理之畢
具乎將便房繳道門闕罘罳之極其壯¶麗乎將秘器臣
妾之備置乎將穿不及泉而丘壟之無處乎將¶不封而
<pb:KR4e0024_WYG_016-11b>
不樹乎其中將珠襦玉匣黄腸題凑乎將銅木為棺葛¶
藟為緘乎將厚衣以薪乎將倮而反其真乎嗚呼噫嘻
蓋皆不¶可知矣況乎其主名邑里可得而稽乎但見華
表摧折穹碑剥¶落草花燐斒牛羊礪角可悲也夫牧豎
縱横汛掃不至漆燈已¶滅隂燐昭㫼可悲也夫蒿萊没
垣麒麟欹側翁仲無言白日自¶没可悲也夫衰草離離
露冷風凄冈象出没狐狸嘯啼可悲也¶夫言未卒傍有
樵者曰唉又何足悲哉人齡踰百如電之流如¶駒之馳
<pb:KR4e0024_WYG_016-12a>
方其生存或窮或達或盛或衰而貴者賤者尊者卑者¶
富者貧者智者愚者雖歡欣得失用舍夭壽㕘差不齊
及大期<md:KR4e0024_SBCK_016-7b>¶之奄及倐長逝而莫追計如桑孔辯如秦儀雄
如項藉巧如工¶倕腰懸章綬手執璧圭布視錦繡塊視
珠璣雖欲不同為螻蟻¶之歸得乎唉嵗月荏苒寒暑推
移則其骨毛齒爪亦將澌盡而¶塵飛頽然獨存者第敗
冢之纍纍而已而四五世後不復能守¶則邱壠塋域又
將爾耕而我犁蒼然如故者特空山之巍巍而¶已而此
<pb:KR4e0024_WYG_016-12b>
理勢之必然從振古其如兹夫子何乃不能忘情為之¶
佇立而歔欷也雖然萬物之間衆人之中維賢維哲立
徳立功¶坤翕乾張蟠地極穹有生有死雖衆攸同其英
魂靈氣則不隨¶草木而腐壞其令聞廣譽則長並天地
以無窮茍能如是則善¶矣尚何彼之悲為唉宇宙有不
朽而不務之方蠅營狙詐舞文¶用機競浮榮于旦暮較
强弱於錙銖俯有拾仰有取爭勢利計¶崇庫將其肉未
寒而名已泯何舉世之没没蚩蚩也空同子曰<md:KR4e0024_SBCK_016-8a>¶善哉去
<pb:KR4e0024_WYG_016-13a>
其健羨脱其枚羈放乎山林弦琴誦詩進徳修業惟恐¶
後時¶
海賈謂漁者曰我之賈于江海也大舟如山後不見前
檣高入¶雲航廣彌天奇貨異寶填委其間真臘流求川
蜀荆蠻乗風駕¶浪朝往夕還獲利至速以博用力至逸
以安爾何不操我之舟¶以利天下以濟不通乃駕舴艋
而浮游溪澗之中低桅短篷坎¶窪其容輕如浮梗迅若
飛鴻倐依淺瀨忽緣長谼槳蕩乎浦溆¶之裔纜繫乎蒲
<pb:KR4e0024_WYG_016-13b>
葦之叢舉罾得蝦投竿取鰅以給衣食以活妻¶孥抑何
陋歟抑何愚歟漁者曰貨寶者盜賊之餌也江海者風¶
波之區也分薄而利厚未有不困者也力小而圖大未
有不危¶者也與其冒風波之險孰若即安于浦溆之有
餘與其懐盜賊¶之憂孰若取足於魚蝦之無虞大舟之
利吾豈不知顧力有所<md:KR4e0024_SBCK_016-8b>¶不足而分有所拘耳使吾舍漁
又何覬覦乎乃歌曰我舟一葉¶兮可安居兮我魚數寸
兮可充虛兮利之豐兮憂之大兮我何¶以涉江海為爾
<pb:KR4e0024_WYG_016-14a>
毋我愚兮我寧爾隨空同子聞之曰漁者其賢¶乎夫能
量力者必守已能知分者必安命安命則不貪守已則¶
不競不貪近乎仁不競近乎義義且仁漁者果賢乎使
人皆爾¶也又何至冒利而黷貨希寵而徇勢輕性命而
履危機昧廉恥¶而處汚穢皇皇而不知老役役以至于
斃也哉¶
空同子行於河濵見漁者視其網則繒也觀其所得之
魚宛轉¶噞喁鱗鬛莫辨則其大者才如指而已顧謂門
<pb:KR4e0024_WYG_016-14b>
弟子曰先王發¶政網罟之目必四寸而魚之鬻于市者
必滿尺何其仁也當是¶之時魚鼈之類咸遂其生又何
幸也今繒以為網而魚之如指¶大者登鼎俎焉甚哉乎
魚之不幸也甚哉乎漁者之不仁也漁<md:KR4e0024_SBCK_016-9a>¶者曰嘻是何足
怪古者取民率什一後世則大半矣古者役民¶嵗三日
後世則終嵗矣古者山澤無禁關譏不征後世則以山¶
澤關市之征為經費矣然則不幸豈直魚哉不仁豈直
漁者哉¶空同子乃歌曰冽彼下泉浸彼苞稂慨我窹歎
<pb:KR4e0024_WYG_016-15a>
念彼周京歌已¶而歸歸而顰蹙者累日¶
於陵生問曰黄帝堯舜垂衣裳而天下治信乎曰信曰
自黄帝¶堯舜以來居其位未有不服其服者而天下之
隆平何以弗若¶唐虞曰大哉問矣衣裳之制始於黄皇
而備于堯舜其繪于上¶衣有日月星辰山龍華蟲焉其
繡于下裳有宗彞藻火粉米黼¶黻焉所以象徳也夫豈
為身之章以起人之美觀乎是故明目¶達聰無逺不燭
日月星辰之照臨也恭已無為萬國咸寧山之¶鎮也聖
<pb:KR4e0024_WYG_016-15b>
神文武之難名睿哲温恭之不測龍之變也命九官以<md:KR4e0024_SBCK_016-9b>¶熙庶績而禮樂刑政粲然華蟲之文也宗廟享之子孫
保之宗¶彞之孝也惟精惟一藻之潔也光被四表格于
上下火之明也¶十二牧之疇咨六府三事之允治烝民
之粒食米之養也誅四¶凶而不疑舉十六相而不惑黼
之㫁也定天下五服十二州立¶牧而建長内華而外夷
黻之辨也然則聖王之為衣裳也所以¶象徳也非聖徳
之有似乎十二章由十二章而聖徳為之昭焉¶故也服
<pb:KR4e0024_WYG_016-16a>
其服而有其徳此乃天下之所以隆平也服之在身徳¶
之不足而垂拱焉殆與被偶人以文繡而坐之巖廊之
上無異¶矣欲天下隆平豈可得乎居堯舜之位服堯舜
之服備堯舜之¶徳而治不唐虞之若吾未之信也於陵
子曰服以象徳徳欲稱¶服夫子之言至矣非獨天子為
然公侯卿大夫皆當然也不然¶幾何其不為彼其之子
也哉<md:KR4e0024_SBCK_016-10a>¶空同子曰三代之後取天下不必皆由仁義其才智高
<pb:KR4e0024_WYG_016-16b>
出於天¶下則取之矣至於維持天下係乎風俗維持風
俗係乎政教則¶無古今一也故政教之得失風俗之美
惡乃天下安危存亡之¶所係而國勢之强弱弗與焉何
以知其然耶西漢十有二君而¶其六君者賢君也成哀
雖失徳然禍不及民其國勢可謂强固¶難動而王莽以
斗筲穿窬之材不下堂而取之所以然者由高¶帝自謂
得之馬上安事詩書其政教不脩其風俗不美也東漢¶
自安順以下日入于衰亂而桓靈之虐與三季之主無
<pb:KR4e0024_WYG_016-17a>
大相逺¶宜其勢之易動而董卓吕布袁紹袁術皆有絶
人之畧曹操功¶蓋當世而才百倍於莽此數人者莫不
竭其智力而終莫能得¶焉所以然者由世祖敦尚學術
興厲名節以表正之明帝開設¶學校尊禮師傅以作新
之政教脩于上風俗美于下也然則政<md:KR4e0024_SBCK_016-10b>¶教風俗之於天
下豈細故哉時君世主之務宜莫此之急矣或¶者乃以
為取天下既無難則保天下宜亦易易然而于凡大閑¶
漠乎其不畱意也可乎哉可乎哉
<pb:KR4e0024_WYG_016-17b>
空同子過鍾離氏鍾離氏方以油和松脂為膏塗竹枝
凡盤盂¶几席簾幙牕戸間無不樹之空同子曰何為曰
吾以除蠅也油¶香而松脂粘蠅逐香群集焉無得脱者
曰蠅螫子手足乎曰否¶曰蠅嘬子血肉乎曰否曰然則
子何疾之甚而務除之至于此¶極也曰彼雖不善螫人
嘬人而善眩人衣之白也涅之而黒生¶焉冠之黒也㸃
之而白形焉吾疾其黒白而白黒也以故誓不¶盡除之
不止也曰子知蠅蠅之善眩而不知人蠅之善眩尤甚
<pb:KR4e0024_WYG_016-18a>
也曰何謂人蠅曰屬耳于垣隂伺言語非人蠅而何巧
言如簧¶離間骨肉非人蠅而何以佞為賢以詐為忠非
人蠅而何以正<md:KR4e0024_SBCK_016-11a>¶直為回邪以剛方為専恣非人蠅而何
子奈何不務除之也曰¶蠅吾知所以除之矣人蠅遇焉
將何以除之哉曰公以存心徳¶以為聽好惡之不作情
偽之灼知是非之莫惑凡人貌而蠅行¶者不信之而怒
之不恕之而誅之則彼雖欲白吾黒而白無得¶而加焉
矣雖欲黒吾白而黒無得而措焉矣巧言之詩曰君子
<pb:KR4e0024_WYG_016-18b>
如怒亂庶遄沮君子如恥亂庶遄已巷伯之詩曰取彼
譖人投¶畀豺虎豺虎不食投畀有北有北不受投畀有
昊¶
空同子掩書而起曳杖而歌曰黜吾知任吾真佚吾形
抱吾神¶兩耳之存六用之泯人乎天乎天乎人乎吃者
闕翁聞之蹷然¶謂空同子曰夫子殆非故夫子矣何今
之歌者異乎昔之歌者¶也空同子曰今者造物補我一
竅吾遂與含聰氏為友乗無形¶之龍以適無象之野而
<pb:KR4e0024_WYG_016-19a>
游乎無聞之鄉處乎無聲之境息乎無<md:KR4e0024_SBCK_016-11b>¶情之庭吹萬變
作而吾窅兮無知疾雷破山而吾寂焉無覺況¶乎毁譽
吁俞笑歌呻吟足感吾之心乎夫我一竅之完也而我¶
適吾適也若此庸詎知吾之七竅而造物不皆吾補乎
我其為¶𤣥同乎子將求我于空同之上乎吃者闕翁曰
予遊心於墨墨¶也久矣願執鞭而從夫子之後也¶
尉遲楚好為文謁空同子曰敢問文有體乎曰何體之
有易有¶似詩者詩有似書者書有似禮者何體之有有
<pb:KR4e0024_WYG_016-19b>
法乎曰初何法¶典謨訓誥國風雅頌初何法難乎易乎
曰吾將言其難也則古¶詩三百篇多出於小夫婦人吾
將言其易也則成一家言者一¶代不數人宜繁宜簡曰
不在繁不在簡狀情寫物在辭達辭達¶則二三言而非
不足辭未達則千百言而非有餘宜何如曰如¶江河何
也曰有本也如鍵之于管如樞之于戸如將之于三軍<md:KR4e0024_SBCK_016-12a>¶如腰領之於衣裳何也曰有統攝也如置陳如構居第
如建國¶都何也曰謹布置也如草木焉根而榦榦而枝
<pb:KR4e0024_WYG_016-20a>
枝而葉而葩何¶也曰條理精暢而皆有附麗也如手足
之十二脈焉各有起有¶出有循有注有㑹何也曰支分
派别而榮衞流通也如天地焉¶包涵六合而不見端倪
何也曰氣象沈鬱也如漲海焉波濤湧¶而魚龍張何也
曰浩汗詭怪也如日月焉朝夕見而令人喜何¶也曰光
景常新也如烟霧舒而雲霞布何也曰動蕩而變化也¶
如風霆流而雨雹集何也曰神聚而㝠㑹也如重林如
邃谷何¶也曰深逺也如秋空如寒氷何也曰潔淨也如
<pb:KR4e0024_WYG_016-20b>
太羮如𤣥酒何¶也曰雋永也如瀨之旋如馬之奔何也
曰回複馳騁也如羊腸¶如鳥道何也曰縈迂曲折也如
孫吳之兵何也曰奇正相生也¶如常山之蛇何也曰首
尾相應也如父師之臨子弟如孝子仁<md:KR4e0024_SBCK_016-12b>¶人之處親側如
元夫碩士端冕而立乎宗廟朝廷何也曰端嚴¶也温雅
也正大也如楚莊王之怒如杞良妻之泣如昆陽城之¶
戰如公孫大娘之舞劒何也曰激切也雄壯也頓挫也
如菽粟¶如布帛如精金如美玉如出水芙蓉何也曰有
<pb:KR4e0024_WYG_016-21a>
補于世也不假¶磨礲雕琢也將烏乎以及此也曰易詩
書三禮春秋所載邱明¶高赤所傳孟荀莊老之徒所著
朝焉夕焉諷焉味焉習焉斯得¶之矣雖然非力之可為
也聖賢道徳之光積于中而發乎外故¶其言不文而文
譬猶天地之化雨露之潤物之魂魄以生華萼¶毛羽極
人力所不能為孰非自然哉故學於聖人之道則聖人¶
之言莫之致而致之矣學于聖人之言非惟不得其道
并其所¶謂言亦且不能至矣尉遲楚出以告公乗邱者
<pb:KR4e0024_WYG_016-21b>
楚之于文也其¶猶在山徑之間歟微空同子導吾出也
吾不知大道之恢恢於<md:KR4e0024_SBCK_016-13a>¶是盡心焉將於文&KR0832;焉無難能
者矣¶
東郭氏之猫羣聚于庭首以相枕足以相拊尾以相戲
舌以相¶咶甚相狎也投之腐鼠皆挺而起得者馳而去
不得者或逐其¶後或據其前或號其右或玃其左相與
鬬且噬矣空同子曰利¶之善移心術也如此夫物交于
前欲炎于中恐已不得而人得¶之也雖腐鼠之微甚狎
<pb:KR4e0024_WYG_016-22a>
之猫鬬而噬弗顧矣而況有大于鼠者¶乎今之人平居
相與握手附耳以致歡欣洽愛自謂骨肉良不¶過是及
乎勢位一接幸于得而忘其所以為義醜詆而深排隂¶
擠而陽奪不得之不已心術之移于利也如是則與東
郭氏之¶猫何異哉¶
空同子曰賢者謀道而不謀食故賢者難進而易退也
其君知¶之至然後起禮之恭然後留信之篤然後用故
君得之而君以<md:KR4e0024_SBCK_016-13b>¶正國得之而國以安天下得之而天下
<pb:KR4e0024_WYG_016-22b>
以平或遇之不以其道¶則納履去不終日矣蓋君子出
非茍進也道合則出也處非茍¶退也道不合則處也吾
知謀道而已吾庸知富與貴哉至貴不¶待爵至富不待
禄待禄而富待爵而貴外也非内也道徳以為¶貴仁義
以為富斯内也非外也古之賢者明乎内外之分是以¶
難進而易退也世之所謂賢者知之不至幡然而起禮
之不恭¶恬然而留信之不篤樂然而用而遇之不以其
道不去也夫豈¶非以外者為足重歟吾見其患得患失
<pb:KR4e0024_WYG_016-23a>
之不暇而暇圖謀國¶家利安百姓哉倐焉而辭職忽焉
而拜官暮而處朝而出屢進¶而屢退其於道何如也¶
空同子曰君子不以卑賤而恥教人亦不以尊貴而恥
教于人¶故君子能成已而成人也人由教而成徳猶器
以範模而成器<md:KR4e0024_SBCK_016-14a>¶也吾之徳誠足以成乎人也則吾之位
雖卑且賤固教人者也¶吾之徳誠待乎人而後成也則
吾之位雖尊且貴固教於人者¶也是故教人者存心於
成人也夫庸計其位之尊貴於吾乎教¶於人者存心於
<pb:KR4e0024_WYG_016-23b>
成已也夫庸計其位之卑賤於吾乎唐堯也虞¶舜也夏
禹也商湯也文王也武王也齊桓也魏文也可謂尊貴¶
矣而教於君疇務成昭西王國成子伯時子思虢叔管
仲卜商¶曽無難色君疇也務成昭也西王國也成子伯
也時子思也虢¶叔也管仲也卜商也可謂卑賤矣而教
唐堯虞舜夏禹商湯周¶文武齊桓魏文曽無赧容豈非
存心于成已成人也哉之八君¶者不恥教於人故不賢
者以賢而賢者以聖之八士者不恥教¶人故能聖其賢
<pb:KR4e0024_WYG_016-24a>
而賢其不賢是故教人者其重已守道必若古¶之為教
者然後能成人教于人者其心下禮恭必若古之受教<md:KR4e0024_SBCK_016-14b>¶者然後能成已今也在下位而為教則歉然不安而人
且以為¶倨在上位而受教則閹然不屑而人且以為辱
不中者終於不¶中不材者終於不材不賢者不至於賢
賢者不至於聖不知卑¶賤者恥教人之過耶不知尊貴
者恥教於人之過也¶
空同子曰土苴易得之物也在天地之間庸詎知其限
<pb:KR4e0024_WYG_016-24b>
乎然使¶一人聚之而十人取之烏有不盡者哉以無限
之物聚之者寡¶而取之者衆然且盡焉況乎粟米布帛
出於人力而有限乎今¶所在耕者織者恒不滿數百家
而食者衣者恒數萬家物力安¶得而不屈乎人之力多
者莫如烏獲數百人之中力如烏獲者¶不能二三人若
使二三有力人而代數百人者服奔走轉移之¶勞未有
不憊者也多田之家譬則多力之人也大抵一邑之間¶
一鄉之内數百戸之中田多者初不過三四戸今也服
<pb:KR4e0024_WYG_016-25a>
役于官<md:KR4e0024_SBCK_016-15a>¶惟多田之家而已其餘或賈于市或商於途或
執百工技藝雖¶積蓄有餘以其無田也役未嘗及焉則
與使二三有力人服數¶百人奔走轉移之勞無異矣欲
巨室無困其可得乎何如則物¶力不屈曰貴農何如則
巨室不困曰均役不然南畝之民且相¶率逐末田多之
家且胥為窶人國將奈之何哉¶
空同子曰休徵咎徵天之所以禍福國家者也五福六
極天¶之所以禍福人民者也而莫不有以致之國家之
<pb:KR4e0024_WYG_016-25b>
政人民之行¶非有以致福也而福至蓋有隠徳也國家
之政人民之行非¶有以致禍也而禍至蓋有隠惡也人
不念福本于隠徳而見其¶得福也則以為無妄之福焉
人不念禍基于隠惡而見其得禍¶也則以為無妄之禍
焉是徒知有形之惡而不知無形之惡也¶徒知有名之
善而不知無名之善也無名之善隠徳是也無形<md:KR4e0024_SBCK_016-15b>¶之惡
隠惡是也皆萌乎念慮兩常存乎心者也而政之臧否
行¶之誠偽莫不由之一心之微貫徹三極自萬乗至于
<pb:KR4e0024_WYG_016-26a>
匹夫無貴¶賤一也善惡之萌迹雖未著念則甚烈已知
之人莫知也人莫¶之知天未嘗不知也天知之是以天
得而禍福之也故天之福¶隠徳禍隠惡猶聖人之誅心
也善觀人者惟觀其所得所得福¶也則其以善存心必
矣所得禍也則其以惡存心必矣善格天¶者惟慎其所
存心存乎善則福應之必矣心存乎惡則禍應之¶必矣
天非穹然蒼然之謂也理而已矣理無不在故天無不
體¶逆乎理逆乎天也順乎理順乎天也逆順者善惡之
<pb:KR4e0024_WYG_016-26b>
機也善惡¶者禍福之門也而禍福未有無妄者也故隠
徳之報不自其身¶則自其祖父隠惡之報不在其身則
在其子孫而況萬乗為天¶之子居天之位用天之道執
天之行其感應又當何如故漢高<md:KR4e0024_SBCK_016-16a>¶祖心乎寛仁唐太宗
心乎仁義而吕后武后不能移其祚秦始¶皇心乎殘暴
漢武帝心乎兵刑而扶蘇據罹其殃所謂出乎爾¶者返
乎爾者豈獨雨暘燠寒風見於嵗月日時之間而已善
惡¶之機不可以弗之慎也是以唐虞三代之聖人莫不
<pb:KR4e0024_WYG_016-27a>
兢兢業業¶孜孜慄慄翼翼舋舋不能一息寧也皆所以
順乎天也是故君¶子不必求福也不必禳禍也夫亦順
天而已矣詩曰昊天曰明¶及爾出王昊天曰旦及爾遊
衍而順天則在慎獨也行乎人之¶所不見猶人之所見
發乎已之所獨知猶人之所知敬義以自¶持誠一而毋
貳身之所履無弗順心之所存無非善斯君子之¶所以
免禍也斯君子之所以受福也¶
空同子曰古之所謂貴者不待爵命而貴也道徳有諸
<pb:KR4e0024_WYG_016-27b>
已而已¶矣古之所謂富者不待貨財而富也道徳有諸
已而已矣貴不<md:KR4e0024_SBCK_016-16b>¶待爵命故雖處畎畝為齊民而貴莫加
焉富不待貨財故雖衣¶不完食不足而富莫加焉處畎
畝為齊民而貴無以加此之謂¶天貴衣不完食不足而
富無以加此之謂天富天貴天富富貴¶之在内者也其
得之自我其失之自我人不得而與之亦不得¶而奪之
故貴富以天者通不榮而窮不醜有不驕而無不戚今¶
之所謂貴者非道徳之謂也爵命而已矣今之所謂富
<pb:KR4e0024_WYG_016-28a>
者非道¶徳之謂也貨財而已矣爵命以為貴故朝居位
而暮去位則暮¶得而賤之矣貨財以為富故朝有餘而
暮不足則暮得而貧之¶矣暮去位而暮以為賤此之謂
人貴暮不足而暮以為貧此之¶謂人富人貴人富富貴
之在外者也其得之非我其失之非我¶人可得而與之
亦可得而奪之故富貴以人者通則榮而窮則¶醜有則
驕而無則戚君子也者天之貴富人之貴富兼焉者有<md:KR4e0024_SBCK_016-17a>¶之矣小人也者天之貴富人之貴富兼焉者未之有也
<pb:KR4e0024_WYG_016-28b>
是故君¶子有人貴而無天貴無寧有天貴而無人貴有
人富而無天富¶無寧有天富而無人富有天之富貴無
害為聖賢孔顔之徒是¶已有人之富貴無救于狂愚桀
紂之徒是已於戲吾身有至貴¶富者存而世之人乃舍
而求之外悲夫¶
空同子曰有求于人而不加親無求于人而不加疎此
其人君¶子也有求于人而惟恐不親無求于人而惟恐
不疎此其人小¶人也其人誠君子也其友也必不加親
<pb:KR4e0024_WYG_016-29a>
於人得時之際而加疎¶於人失時之後亦不加疎於已
得志之日而加親於已失志之¶時其人誠小人也其友
也必加親於人得時之際而加疎於人¶失時之後亦必
加疎於已得志之日而加親於已失志之時是¶故君子
之友謂之真小人之友謂之偽偽友者常多有也真友<md:KR4e0024_SBCK_016-17b>¶者常鮮有也鮮真友是以友而有始終者十不能一二
也多偽¶友是以友而無始終者十常有八九也蓋君子
友以道義而道¶義無隆無替者也與道義俱無隆替則
<pb:KR4e0024_WYG_016-29b>
君子之心也小人友以¶勢利而勢利有隆有替者也與
勢利俱有隆替則小人之心也¶此小人之存心所以無
恒而君子存心所以有恒也以有恒之¶心而與人友雖
禍福死生而不能親疎之也況小者乎以無恒¶之心而
與人友雖簞食豆羮而能親疎之也況大者乎是故君¶
子不苟友人亦不苟友于人友人必察其所以友也友
于人必¶慎其所以友也慎友在始察友在微察友不於
微則不能得其¶心之所存也慎友不於始則不能得其
<pb:KR4e0024_WYG_016-30a>
身之所宗也夫自古及¶今終不相忮相軋相毁相競相
傾相仇相殘者皆始而相求相¶推相下相比相濟相依
相許者相求相推相下相比相濟相依<md:KR4e0024_SBCK_016-18a>¶相許於其始而
相忮相軋相毁相競相傾相仇相殘於其終偽¶友者則
為之也真友者固不為之也故君子察之慎之友焉而¶
出于真者則内友焉而鄰於偽者則絶絶偽友所以率
天下薄¶勢利也内真友所以率天下敦道義也敦道義
薄勢利民徳其¶有不厚乎友道其有不終乎
<pb:KR4e0024_WYG_016-30b>
士蒍以晉獻公患桓莊之族偪謀去羣公子乃與羣公
子謀使¶譖富子其一公子謂羣公子曰不可詐慝鬼蜮
何可信也宗族¶骨肉何可疎也信鬼蜮不智疎骨肉不
仁仁智不足禍患將至¶枤杜之風角弓之雅乃所知也
不假瀆告敢以細事開于左右¶曲沃之奥有神叢叢大
木也蔦與女蘿附焉神患蔦蘿之滋蔓¶也欲去之乃謂
蔦蘿古人有言曰大木之下無美草傷于隂之¶多也今
木之榦且數圍而爾之蔓不滿寸則其枝葉寔爾蔽也<md:KR4e0024_SBCK_016-18b>¶
<pb:KR4e0024_WYG_016-31a>
蔦與女蘿亦自見其蔓不如木之碩也疾之見夢于里
人曰¶災祥非神之為惟木之怪里人遂伐木木之既伐
蔦蘿莫傅是以¶亦瘁富子者大木也吾儕者蔦蘿也豈
可去哉富子苟去我亦¶何所利焉羣公子不聽遂譖富
子而去之士蒍又與之謀使殺¶游氏之二子其一公子
又曰不可人之為寢其中列楹其四阿¶復列楹以相夾
輔也撼其一楹棟必撓去其一楹寢必隳如是¶寢之所
恃固在楹之衆矣我之有族猶人之有寢也而吾與游
<pb:KR4e0024_WYG_016-31b>
氏楹之謂也昔者之譖富子一楹去矣去其一也且懼
壓焉況¶可再乎而又欲殺二子將吾族之不支豈惟二
子而不改圖可¶乎羣公子不聽遂殺二子既士蒍使盡
殺游氏之族其一公子¶又曰不可耳目手足之於身一
體也目視耳聽患生故能知手¶捍足防難至故能備此
身之所由全也若四者亡焉語所謂絶<md:KR4e0024_SBCK_016-19a>¶物也何能為哉
身之全者鮮矣今譬之一體游氏之族在吾族¶吾族之
手足耳目也富子之去而吾手亡矣二子之殺而吾足
<pb:KR4e0024_WYG_016-32a>
亡矣今又欲合其族而盡殺之是并吾耳目亡矣游族
亡吾族¶必從之盍釋之以圖存乎不然悔無及矣群公
子不聽遂盡殺¶游氏之族士蒍乃城聚而處群公子獻
公果圍聚盡殺群公子¶君子曰强宗翰也同姓城也其
可自壞之乎故曰大宗維翰又¶曰宗子維城又曰無俾
城壞無獨斯畏群公子縱不是思一人¶托物而致意三
焉言切而利害昭矣亦易悟也哉而終不聽以¶及于難
群公子所謂取譬不逺昊天不忒回遹其徳俾民大棘
<pb:KR4e0024_WYG_016-32b>
者矣此計所以為事之本聽所以為存亡之機而貴乎
哲也詩¶曰其為哲人告之話言順徳之行¶
齊王問陳軫曰大臣竊權重以作威福何自知之軫曰
此非小<md:KR4e0024_SBCK_016-19b>¶臣之所知也雖然臣乃者過淄水淄水上有兩
叢祠水東之祠¶人持酒脯饗之者終日不絶水西之祠
終日未嘗見一人饗之¶以酒脯者問其故其一神能為
禍福其一神不能為福亦不能¶為禍今夫大臣者神叢
也大臣之門神祠也持酒脯者趨勢利¶者也王欲知權
<pb:KR4e0024_WYG_016-33a>
重之所在亦惟觀酒脯之所在而已矣王曰善¶明日朝
群臣問曰淄水上有兩祠有諸對曰有之其一徼福者¶
如市其一無一人徼福者有諸對曰有之此何以故對
曰由其¶能降災降祥與不能降災降祥故也今公門可
羅雀而諸大夫¶門車轂常擊其無乃似之乎群臣咸伏
而莫敢對君子曰陳軫¶之取譬也善矣而齊王之詰群
臣也則過矣夫亦自强而已矣¶湯武之朝不聞主柄下
移伊周之佐不聞執國之命已不自强¶而惟患政不自
<pb:KR4e0024_WYG_016-33b>
已出授人以太阿而欲無其割得乎<md:KR4e0024_SBCK_016-20a>¶空同子曰天下之物本方圓烏用規矩哉皆平直烏用
準繩哉¶木也有直有不直不有繩焉其不直者則何以
直乎欲直其不¶直是以繩生焉地也有平有不平不有
準焉其不平者則何以¶平乎欲平其不平是以準生焉
輿不自方以矩而成方蓋不自¶圓以規而成圓故繩之
設因木之不直也準之設因地之不平¶也規矩之設因
輿蓋之不方圓也規矩準繩設則天下無物弗¶方圓平
<pb:KR4e0024_WYG_016-34a>
直矣是故聖人之治天下蓋莫不因而為之制也因民¶
之不皆信也於是乎為之權衡度量因民之不皆善也
於是乎¶為之禮樂政教因民之不皆從也於是乎為之
賞罰因民之不皆¶治也於是乎為之兵刑使天下無人
而不信有權衡度量哉無¶人而不善有禮樂政教哉無
人而不從有賞罰哉無人而不治¶有兵刑哉之數者設
焉而後天下無不信不善不從不治之民<md:KR4e0024_SBCK_016-20b>¶然則權衡度
量之立禮樂政教之脩賞罰之用兵刑之施可一日¶少
<pb:KR4e0024_WYG_016-34b>
乎雖然不出于結繩之前結繩之後斯出焉吾固知聖
人甚¶不得已也雖不得已亦豈外人心而有為哉是故
賞因其好善¶之心而勸之云耳罰因其惡惡之心而懲
之云耳禮樂刑政之類¶㒺不皆然亦猶馬之性行也而
乗之乗之而羈靮作焉牛之¶性耕也而服之服之而福
衡作焉而曲學者乃謂聖人之治天¶下削物之性侵物
之徳是烏足與論聖人¶
或曰言之立也於世何與焉而論其不朽乃與立徳立
<pb:KR4e0024_WYG_016-35a>
功者等¶不既過焉乎哉空同子曰孔孟以空言配禹吾
先祖嘗論之矣¶不敢勦取以瀆告姑言史氏之設其為
言也何敢望孔孟之萬¶一然要其極也使徳備于身功
加于時者而不有史氏焉述其¶終始發其精微見于論
著書於簡冊傳之當世垂之後來亦焉<md:KR4e0024_SBCK_016-21a>¶能不朽而永存
哉是故唐虞三代逺矣其聖君賢相之盛徳大¶業仁人
君子之微言茂行與夫治天下之大經大法昭乎如日¶
月之麗天更千萬世而彌顯者則亦賴詩書史記之存
<pb:KR4e0024_WYG_016-35b>
也不然¶流風遺韻之猶存宏規逺矩之無徵雖欲憲章
祖述之夫安得¶而憲章祖述之此孔子欲言夏殷之禮
而有文獻不足之歎也¶而況春秋戰國秦漢以來其功
徳不及唐虞三代逺甚其遺愛¶何足以起人之思慕而
遂不至於無聞者詎非以史哉由其史¶之存也故宇宙
之分合國家之理亂政事之得失習俗之美¶惡道術之
邪正人材之賢否學士大夫得以討論而時君世佐¶得
以鑒戒焉然則文史之職其為重而非輕也明矣其為
<pb:KR4e0024_WYG_016-36a>
要而¶非冗也審矣漢武帝乃以戲弄倡優畜之謂之不
知務可也矧¶道明徳立之士不獲見之行事而托空言
以立教者奚可少之<md:KR4e0024_SBCK_016-21b>¶哉奚可少之哉¶
公乗生問於空同子曰何以處憂患也曰聽其所為曰
何謂聽¶其所為曰不動吾心曰心何以能不動曰物我
皆喪吾嘗自安¶東浮海至於崑山三遇颶風再遇淺一
遇冦吾自分必死已視¶吾身如無焉颶也淺也冦也亦
視之如無焉故吾起居食飲言¶笑與平時無異焉舟中
<pb:KR4e0024_WYG_016-36b>
之人皆凌兢戰慄如露立氷雪間齒上¶下作聲無復人
色吾曰四面皆水矣無所往矣葬于魚腹血于¶兵刃命
矣死無時矣不必懼矣懼亦死不懼亦死孰若不懼哉¶
孰若安坐飽食哉衆乃少安比登岸吾問同舟之人方
冦賊礁¶淺颶風時公等皆懼我不懼公等皆不食飲我
食飲今日公等¶登岸我亦登岸則吾向云云豈不信矣
乎相視一笑吾以是信¶處憂患惟聽其所為而已矣聽
其所為則不知憂患之為憂患<md:KR4e0024_SBCK_016-22a>¶而自然安焉豈惟憂患
<pb:KR4e0024_WYG_016-37a>
哉處富貴亦然是以得失不患也世之¶人皆有所顧故
皆有所慕有所畏畏慕交于中此其臨財則義¶不明臨
陣則戰不力而不思夫窮達得喪死生禍福莫非命也¶
又何必臨事皇皇然計其美惡而就避哉祗足以亂方
寸焉耳¶公乗生曰余聞處憂患而得行已之道其殆所
謂可以終身行¶之者乎請書諸紳¶
申屠生問空同子曰學何務曰治心曰心何以治曰養
之曰有¶道乎曰有曰道何如曰少思寡欲主敬少思則
<pb:KR4e0024_WYG_016-37b>
靜寡欲則明主¶敬則一靜其本也明其體也一其要也
今夫水其一人撓之而¶其一人不之撓若苟一撓一不
撓則針遺芥墮而可指取也必¶於其不撓者焉茍自不
撓者可指取則是以靜為本矣今夫鏡¶其一塵翳之而
其一塵不之翳若苟一翳一不翳則妍醜並照<md:KR4e0024_SBCK_016-22b>¶而無遁
形也必於其不翳者焉茍自其不翳者無遁形則是以¶
明為體矣今夫路其東多岐而其西無岐則牧豎過之
而亡其¶羊也必於其岐多者焉茍自其岐多者亡羊則
<pb:KR4e0024_WYG_016-38a>
是以一為要矣¶一故靜靜故明靜明一學之務畢矣是
故少思未遽靜也少思¶則欲不動而無思可至焉寡欲
未遽明也寡欲則情不勝而無¶欲可至焉主敬未遽一
也主敬則有主而無貳可至焉無思則¶靜矣無欲則明
矣無貳則一矣而學之務畢矣故曰其道在少¶思寡欲
主敬此非余言也先民之訓也力行則存乎人¶
　右瞽説若干篇空同子之所作也空同子習於六藝
　之學¶天子選為太學官居太學六年諸生從之授經
<pb:KR4e0024_WYG_016-38b>
　皆曰空同子¶誠吾師也東西行者至京師欲求當世
　文章必于其門¶京師之學士大夫亦多推之皆曰空
　同子吾畏友也而空同<md:KR4e0024_SBCK_016-23a>¶子退然若不及人視之呫畢
　一儒者耳¶天子知之親擢翰林國史院編修得告而
　歸金華奉其父¶母處于兄弟之間愉愉然間讀書為
　文矻矻如也余於是得¶其瞽説讀之託物以造端比
　事以寓意緣情以見義明於¶國家之體達於人情之
　變如鈎探物連牽不絶其出不窮原¶其敝之所始要
<pb:KR4e0024_WYG_016-39a>
　其勢之所必至戚戚然思以杜之拯之以上承¶天子
　聖化而措之乎太平之治余乃歎曰美哉乎空同子
　¶也人之所不及知者余知之矣單襄公曰忠文之實
　也知文之¶輿也仁文之愛也義文之制也瞽説者本
　乎仁發乎義有進¶戒之忠有慮逺之智非若世之鬱
　悒悲憤不平而鳴者比也¶蓋其先世之遺風於是而
　存焉若昔長公少公之事宋知無¶不言言必中天下
　之過空同子似之矣蘇氏之秀豈惟在廷<md:KR4e0024_SBCK_016-23b>¶哉惜不令
<pb:KR4e0024_WYG_016-39b>
　黄魯直見之而余深為之擊節云洪武八年五月¶十
　日金華胡翰書¶
　　右太史蘇先生平生所著詩文凡一十六巻前䝉
　　隂縣簿林公與直編類鏤板郡庠傳世既久朽失
　　過半别駕曹侯下車之初尋訪舊本繕寫繡梓以
　　補其缺然舊存者率多昏翳訛謬恐誤後學諒於
　　是不揣蕪陋公暇躬自校正乃命郡人葉景森繕
　　寫成書謀諸郡守武公揮使牛公貳守曹公通判
<pb:KR4e0024_WYG_016-40a>
　　黄公各捐已俸重夀諸梓遣吏蔣處育以董其事
　　經始於壬戌春二月朔畢工是嵗秋八月望凡七
　　閱月而書成燦然一新編巻目錄悉依其舊中間
　　字義脱落無可引據者則不敢强而質之姑虛以
　　俟後之君子為考訂焉幸鑒處州府推官章貢黎
　　諒謹識
　
　
<pb:KR4e0024_WYG_016-40b>
　
　
　
　
　
　
　
　蘇平仲文集巻十六
