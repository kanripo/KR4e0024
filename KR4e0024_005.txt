# -*- mode: mandoku-view; -*-
#+TITLE: 蘇平仲文集
#+DATE: 2015-09-11 16:32:55.469566
#+PROPERTY: ID KR4e0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0511-005蘇平仲文集-卷第五.
<pb:KR4e0024_SBCK_005-1a>¶
蘇平仲文集卷之五¶
　序¶
　　　說齋先生文粹序¶
朱自濓溪周子河南程子倡明性理號爲道學&KR0589;相傳受至乾¶
道淳熈間紫陽朱子廣漢張子東萊吕子鼎立於一時而東南¶
學者翕然宗之說齋唐公出乎其時又與吕子同居于婺而獨¶
尚經制之學真可謂特起者矣而豈立異哉尚論道統由周程¶
等而上之至孔孟由孔孟等而上之至三王又等而上之至于¶
五帝經制者二帝三王之治迹也聞之曰治本於道道本於心得¶
其心與道而後其治可得而言則經制性理固自相爲表裏者¶
也苟從事性理而經制弗講焉不幾於有体而無用乎公之尚¶
之也有不能巳者矣立異云乎哉公與其父侍御史堯封其兄¶
<pb:KR4e0024_SBCK_005-1b>¶
饒州教授仲温樂平主簿仲義皆紹興名進士家庭之間自相¶
師友不惟史學絶精而&KR0057;邃於諸經自謂不專主一說不務爲¶
苟同&KR0046;之於心稽之於聖人合者取之疑者闕之又謂三代治¶
法悉載于經灼可見諸行事後世以空言視之所以治不如古¶
此其志爲何如哉天文地理王覇兵農禮樂刑政侌昜度數郊¶
廣學校井野畿&KR0416;莫不窮探力索於遺編之中而㑹通其故不¶
啻若身親見之上下古今和齊斟酌之以綜世變精粗本末兼¶
該並舉其所造又何如哉使得志而大行焉舉帝王之大經大¶
法於千載之後輔成一王之治俾天下之人復覩唐虞三代之¶
盛夫何難之有然天性廉直利不能囬&KR0020;不能撓忤物既多謗¶
讟攸歸仕未通顯而遽自引退其欲發而措之事業者僅推而¶
托之論述此君子之所以追恨而深惜者也所著書六經觧百¶
<pb:KR4e0024_SBCK_005-2a>¶
五十卷九經發題經史難荅孝經觧愚書各一卷諸史精義百¶
卷帝王經世圖譜十卷乾道秘府群書新録八十三卷天文地¶
理詳辯各三卷故事備要詞科雜録各四卷陸宣公奏議詳觧¶
十卷説齋文集四十卷今去公垂二百年荐更兵燹行乎世者¶
惟經丗圖譜諸史精義耳其他傳者盖亦無幾矣揚雄有言存¶
則人亡則書欲求公於公之書而其書又如此不愈大可惜哉¶
諸孫懷敬爲是極力搜訪得文集焉&KR0026;士介所爲序乃重刋本¶
也以發題愚書足四十卷之數且駢儷之什應用之作居多然¶
則亦非彚次之舊矣欲采擇爲文粹嘉惠承學則又懼以寡聞¶
淺見而&KR0186;去取犯不韙之罪伯衡曰梁昭明大子統嘗以一人¶
之見去&KR0145;秦漢至本朝数千百年諸家之作爲文選矣宋姚鉉¶
甞以一人之見去&KR0145;唐三百年諸家之作爲文粹矣他若文鑑¶
<pb:KR4e0024_SBCK_005-2b>¶
文類未昜枚舉至於昌&KR0058;之文自謂約六經之㫖孰得去&KR0145;之¶
而公甞掇&KR0145;二十六篇爲韓子今是舉也猶是意也奚爲而不¶
可使是集出則公之學術庻亦粗足表見後公而作者有志於¶
學而無從見其書一旦得而見之豈不深可藉而&KR0002;&KR0023;栱壁哉¶
於是懷敬採擇論議記序書銘奏議襍著舘職筞一百五十四¶
首釐爲十卷其發題愚書則寘于前詞科仍列于後合十五卷¶
不鄙以序見屬伯衡晚陋何足以知公竊嘉懷敬不墜其家學¶
喜承學之士得有所考故不辭而書之且以見公特起於流俗¶
之中絶學之後所藴之精徴所造之高妙不盡在是猶愈於槩¶
乎無徴云爾¶
　　　張潞國詩集序¶
故元翰林學士承㫖嶺北行省平章政事致仕潞國張公既薨¶
<pb:KR4e0024_SBCK_005-3a>¶
之十一年其方外友北山上人槖其詩來南京属前靈&KR0046;住山¶
見心復襌師&KR0011;次之將刻以傳㑹伯衡自金華召至乃請爲之¶
序伯衡&KR0494;在史局讀公之傳念其詩文莫之收拾乆且軼墜甞¶
&KR0060;歎焉則今於北山之請也其能以不敏辭乎夫文辭之盛衰¶
固囿於世運而世運之盛衰亦於文辭焉見之然則誦其詩而¶
欲知其人可不尚論其世乎昔元起朔方有天下至元貞大德¶
而盛莫加焉公之生也適際其時其所鍾者粹矣其言之昌也¶
有以哉然而覉窮不偶留滯江湖之表詠歌寂寞之濵幾五十¶
年至正&KR0004;始用薦者通朝籍至是而昔之耇老凋謝殆且盡矣¶
由國子助教八轉拜翰林承㫖遂擅文章之柄而雄視乎天下¶
斯文之未泯實有頼焉而孰知夫飬之也厚而用之也不亟是¶
以其望實如彼之&KR0064;著也豈僥倖於一旦坐致&KR0139;融者所可同日¶
<pb:KR4e0024_SBCK_005-3b>¶
語哉自公居翰林國事日非疆圍日蹙故其鋪張帝載黼黻王¶
度之什既與清廟我將之頌鹿鳴鳬鷖之雅比&KR0173;至於縁情托¶
物發爲聲歌顧於匪風下泉有&KR0145;焉方鳴其盛而遽履其衰不¶
亦悲乎夫何天不㥿遺而公云亡公亡不獨詩亡而元㝷亦亡¶
矣文章世運固迭爲盛衰者與抑&KR0026;漢唐以来凡以文鳴者際¶
乎天地之運之盛也其制&KR0274;乃有治古之風逮夫光嶽分裂皆¶
靡然&KR0002;緒風之泛弱卉不有作者不能自振焉今公晚年之作¶
雖當運去&KR0840;移之際其情舒而不迫其氣淳而不散其言蕳以¶
壯和以平猶之盛年也其然非其中有不隨世轉移者存然乎¶
不謂之作者可乎則其詩誠不宜無傳也公平生寓情詩酒所¶
作至多而不自惜掇其遺尚五百餘篇皆可垂憲来學者公無¶
子一女亦先卒其薨也卜地燕京城南而安厝之北山之力居¶
<pb:KR4e0024_SBCK_005-4a>¶
多北山廬陵人受業衡之福巖寺遊燕京三十年雖佛之徒而¶
喜從吾儒者遊與公交最善今老矣而圖公之不朽者甚䔍視¶
惠勤之於六一居士庻幾無愧也己伯衡之㑹試禮部也公寔¶
同知貢舉得所對筞嘆賞不寘同事者以其言切直黜之公争¶
之不得毎與歐陽文公言之以爲恨而文公以語伯衡雖不&KR0023;¶
綴公門生之未而公亦伯衡之知巳者矣執筆序公之詩於改¶
&KR0095;之後俯仰今昔泫然乆之¶
　　　申屠先生詩集序¶
申屠君以詩鳴元統至正時其藁既多&KR0011;皆放失於兵燹之間¶
幸而流傳於好事者十猶二三其子徵極力收拾盖自君没後¶
十二年始克彚次成集以授余求序其端余聞君自總丱知學¶
即善記覧工辭章號稱雋才時岀爲歌詩先輩争下之而君不¶
<pb:KR4e0024_SBCK_005-4b>¶
自足也延祐問故侍講黄公筮仕于其州遂委巳事焉侍講文¶
詞爲世楷模然剛中少容從之逰者鮮克當其意而獨器重君¶
悉授以心法他從遊不得者君盡得之而君又能因侍講之言¶
以治經之餘力力追古之作者於是君之詩與年日進沛然莫¶
禦而其聲光勃然而起炳然而不可遏時之名能詩者風斯下¶
矣祕卿逹兼善外史張伯雨至謂侍講之有君也猶吾祖文忠¶
公之有黄山谷陳后山其&KR0145;重縉紳間如此哉始余謁伯雨於¶
杭之開元宫伯&KR0040;以君和其詩三章示余&KR0059;心慕焉及君來爲¶
經師吾鄉校遂&KR0023;與之交自是或&KR0010;一&KR0298;見或間&KR0010;一見見必¶
以文字爲娛樂海㝢變故以來岀處不同山川間之思見其人¶
邈乎不可即矣此余歸自江東過其舊遊之處&KR0186;爲之腹痛問¶
見其遺篇翰伏讀數過不自休而不能無九原可作之歎則余¶
<pb:KR4e0024_SBCK_005-5a>¶
於徴之請其能巳於言乎昔者浦陽方先生韶父括吳賛府善¶
父粤謝軍諮臯父皆以古詩人自任東南之士翕然師尊之論¶
者獨推侍講爲得其宗而君侍講之世嫡也則其所諸亦可㮣¶
見矣余復河言哉&KR0060;獨慨君生長文明之代才高而學贍使其¶
與一時鴻生望士文學侍從之臣通籍著庭之間鎔金鑄辭作¶
爲雅頌播爲歌咏以鋪張太平雍熈之盛豈不優爲之然年踰¶
四十&KR0298;舉于鄉始以春秋乙榜棲遟學校幾十五年未及改官¶
而運去物政愁居&KR0357;處曽不數年竟以不幸死矣今其詩之見¶
于集中者多&KR0112;離麥秀之音則其志不亦可哀乎尚幸有子若¶
徴寳其遺藁丗其家學足以慰君于地下云爾此余所爲撫卷¶
不自知悲喜之交集也君諱性字彦德申屠氏越諸暨人¶
　　　㓗庵集序¶
<pb:KR4e0024_SBCK_005-5b>¶
㓗庵集詩文&KR0002;干首平陽孔子升先生之所作門人同邑林與¶
直敬伯之所彚次也敬伯以告余曰先生志於立德者也立㓛¶
且非其志而况於言乎然而先生由進士科出身雖不蘄以文¶
辭名世而求文辭者則固以先生爲首矣則先生雖欲不&KR0274;作¶
烏得而不&KR0274;作嘗聞諸先生文章非應用應用非文章此至論¶
也凡吾之所作亦應用云爾吾敢自謂文哉以故先生雖爲文¶
未嘗留藁子弟門人間私録之亦不多也先生既棄代其子謜¶
屬與直&KR0011;粹爲捌卷附以詩四卷因先生自號題曰㓗庵集一¶
二同志將鏤版以永其傳敢請爲之序余取而讀之理到矣氣¶
昌矣意精矣辭逹矣典則而嚴謹温純而整峻該洽而非綴緝¶
明白而非淺近不粉飾而華彩不鍛鍊而光輝古之有德必有¶
言者盖如此尚論文章何以加諸至於詩則出於性情而不窘¶
<pb:KR4e0024_SBCK_005-6a>¶
於畦町有優㳺詠嘆之思風雅騷些之遺而先生自視塪然何¶
哉豈不以世之爲文者於學無所聞於道無所得險澁其語以¶
爲竒僻恠其字以爲古隠晦其意以爲深突兀其体以爲高而¶
流俗之所尚也先生則不岀乎是自意不足以追世好而云然¶
也歟嗟于文辭之陋未有甚於彼者也曽謂先生而爲之乎人¶
固有&KR0077;菽粟而進蜆蛤者亦有&KR0213;布帛而&KR0145;&KR1455;毯者苟弗貴先¶
生之文而惟流俗之所謂文是貴則與是何以異乎夫蜆蛤可¶
適口而不可療飢&KR1455;毯可恱目而不可禦寒養生則必以菽粟¶
而不以蜆蛤也卒&KR0010;則必以布帛而不以&KR1455;毯也先生之文布¶
帛也菽粟也丗之所不可無人亦不得而弗之貴者也敬伯拳¶
奉於其遺藁可謂知所貴者矣然則先生之有敬伯不猶楊子¶
雲之有侯芭也歟先生世系爵里行業詳見墓碑此不重出¶
<pb:KR4e0024_SBCK_005-6b>¶
　　　陳子上存藁序¶
子上陳君既没之十有八年余過其里從其子訪其遺藁得詩¶
文總&KR0002;干首詩爲四言爲五言爲七言爲古爲樂府爲律爲絶¶
凡若干卷文爲記爲叙爲銘爲賛爲箴爲䟦凡&KR0002;干首加詮次¶
焉釐爲若干卷題曰陳子上存藁俾藏于家叙曰夫所貴乎文¶
辭者非以言之工而貴之也當理之言斯貴矣其言當理雖其¶
人無足&KR0145;君子猶不以人廢言而使之泯没也况其人若子上¶
者抗特操於亂世臨患難死生禍福而不易其志不汚其身可¶
謂賢矣而其言也揆諸徃哲而有合傳之来世而無愧可使泯¶
没而無聞乎此余於其遺藁所以不能巳其情也六藝百氏之¶
言子上無弗學而以求道爲急凡詩文未甞苟作要其歸不當¶
於理者盖鮮矣自爲舉于時其所作巳爲流軰雅重金華胡仲¶
<pb:KR4e0024_SBCK_005-7a>¶
申先生以古學名甞傲視一世人於文章斳許可獨敬愛子上¶
而稱之曰能其擢進士也朝之名公鉅人&KR0002;翰林歐公太常張¶
公禮部貢公御史吳公助教程公僉謂子上之文宜用之朝廷¶
施之典冊相與論薦之而子上以親老願&KR0145;慶元路録事南還¶
赴上未二年度時不可爲&KR0186;自免去擅兵柄而倔强州郡間者¶
争欲致子上用之而子上終不爲其用周流東西所在常使人¶
不知所至未甞終月淹也最後緫戎其州者必欲脅致之子上¶
遂棄妻子南至于閩又北至于懷度㝷以疾卒于懷&KR0159;既卒而¶
其文亦無能爲收拾者以故平生所作存者止此云鳴呼得其¶
材於天成其學於巳不&KR0023;措諸事業而徒托之&KR0274;作君子之不¶
幸也至於&KR0274;作又多放失不幸抑何甚耶藉非子上所操自足¶
以&KR0064;於世則天下之於子上何從而如之何從而信之此余之¶
<pb:KR4e0024_SBCK_005-7b>¶
所以重有慨也其友謝復元氏欲率同志鏤板以永其傳力雖¶
不逮而未甞忘之其豈不猶余之情歟豫章掲先生伯防稱子¶
上之文上本選固下獵諸子詩上遡漢魏而齊梁以下弗論可¶
謂知言矣復何所庸吾喙哉¶
　　　鄭璞集序¶
安固高君賔叔才甚優學甚邃長余二十餘年其伯兄則誠甫¶
又先左司僚友高君於余父執也而辱與爲忘年友今三十年¶
矣&KR0010;之正月㑹于平陽岀其詩文曰鄭璞集者俾爲之序髙君¶
之文根柢六經出入子史詩則淵源風雅沉浸騷選莫不理到¶
而辭達氣充而韻勝味雋而光㓗余素知而愛慕焉今觀凡在¶
集者粹然大玉夷玉之質也炳然琬琰珪璧之輝也鏘然璜珩¶
琚瑀之音也謂之未理之玉人猶疑焉况譬諸巳腊之鼠又孰¶
<pb:KR4e0024_SBCK_005-8a>¶
信之而名其集曰鄭璞何與思而不得則以問諸髙君高君曰¶
彼以腊䑕而與璞玊同稱亦惟自&KR0018;太高而巳自髙故詞夸詞¶
夸故實不副實不副故始聞之意其玉也而欲與之市終見之¶
則䑕也謝而去焉無足怪矣古人之文章大抵出於道德明備¶
之後是以言立而人信之今世之士屬辭聲韻稍恊則曰我能¶
詩言語布寘成章則曰我能文此其自大不猶鄭人之於䑕乎¶
人之視之其有不猶周人之視鄭人之所謂璞乎吾嘗以爲戒¶
而不敢不務其實此吾集之所以名也而又何疑焉余於是益¶
歎髙君非獨文詞人未昜及其處巳&KR0145;名尤人之所不敢望先¶
文忠公曰古之君子其處巳也厚其&KR0145;名也廉故實浮於名而¶
人誦其羙高君之謂矣然則高君之郷爲文辭者固多可傳誦¶
者亦衆而人人獨購求髙君之文得其片言&KR0215;字心滿志愜而¶
<pb:KR4e0024_SBCK_005-8b>¶
去豈偶然乎夫文章如良金羙玉自有定價固非人所得輕重¶
然持金玉而欲市者持錢而求市金玉者必有足爲輕重之人¶
居其間而後欲市者與求市者信而無疑焉今高君求序其詩¶
文不就可以輕重之人而顧以及余余官位學行無足動人是¶
非可否無足&KR0145;信將何以塞請念辱交之乆也不敢終辭姑&KR0274;¶
其名集之意以爲序覧余序者可無異高君而有所自警矣¶
　　　鴈山樵唱詩集序¶
言之精者之謂文詩又文之精者也夫豈易爲哉然古詩三百¶
篇有出於小夫婦人小夫婦人而可與能則又&KR0002;無難者是何¶
歟大序下云乎詩者志之所之也在心爲志發言爲詩有是志¶
則有是詩譬如天地之間形氣相軋而聲出焉盖莫之爲而爲¶
者夫何難之有自古詩變而爲選選變而爲律天下之爲詩者¶
<pb:KR4e0024_SBCK_005-9a>¶
不必皆本乎志騖於茫昧之域窘於聲偶研揣之間取聲之韻¶
合言之文斯不易矣又况不能積&KR0010;月之勞極其材力之所至¶
而徒模儗以爲工而欲馳騁以盡夫人情物理之妙宜其愈難¶
哉是故知詩之作在言其志則可謂善於詩者矣孔君顯夫持¶
所謂鴈山樵唱徵爲之序余閱之累日合古今體八百首托物¶
以造端比事以見義屬辭以致意發吟風弄月之趣於聲嗟氣¶
嘆之間大篇短韻雜然泣陳鏗鏘振發而曲折窅如也余乃爲¶
之嘆曰羙哉顯夫之詩也不研揣不模儗不費辭而及乎形容¶
之妙比興之微人之所難而顯夫獨無難焉苦是者何自而能¶
之盖&KR0139;夫自㓜明乎六藝之學兩舉校官皆辭不就其志直欲¶
&KR0145;世科以濟世羙年二十四得瞶疾既不可有爲於時而又申¶
之以變故患難則其平生之情歡愉咈悱憂思慷慨觸於物者¶
<pb:KR4e0024_SBCK_005-9b>¶
宜有以昌其詩而發焉則豈非所謂本於志哉人固有困於疾¶
而名於世者&KR0002;張藉之於詩是巳今&KR0139;夫雖以瞶而志不&KR0023;申¶
其詩豈遂泯㓕而不傳乎是用語&KR0139;夫曰子無自附於樵唱世¶
將有来而陳之者矣&KR0139;夫名克烈先聖五十五代孫今居平陽¶
平陽有山曰南鴈碭&KR0139;夫嘗&KR0046;其間故以名其集云¶
　　　鄭叔文字序¶
人之&KR0011;衆矣不可以無别也故爲之名焉又從而爲之字焉名¶
字者人之所以自别於衆人亦使以識别乎我者也然而衆人¶
之中有聖人焉有賢人焉聖人賢人之於衆人其具耳目口鼻¶
手足之形與夫飲食衣服動静語黙之節無以異也其所以爲¶
聖爲賢而傑然異乎衆者德業而巳矣名字之不立欲自别於¶
人之&KR0011;且猶不可得而况德業其可以不立乎是故務以德業¶
<pb:KR4e0024_SBCK_005-10a>¶
自别者果有以異於人者也務以名字自别者非果有以異於¶
人者也世之學者無不慕聖賢之異於衆人者而於名字則知¶
所以自别而於德業則不知所以自别是猶不兑爲衆人也何¶
以别於人哉是故善學者不汲汲於名與字之羙而汲汲於徳¶
與業之崇浦江鄭彬叔文來徴字序余思夫古者冠而後字之¶
字之所以責之以成人之道也則字之於人也亦重矣知所以¶
重字則知所以重身知所以重身則叔文之徴序豈直求羙於¶
名字之間者哉乃告之曰物相&KR0462;而適均之謂彬故其字一從¶
文從武人也或文有餘而武不足或武有餘而文不足謂之適¶
均可乎不可也或偏於剛而不以柔克或偏於柔而不以剛克¶
謂之適均可乎不可也或質之勝而流於野或文之勝而流於¶
史謂之&KR0244;均可乎不可也其必勉焉損其過増益其未至使可¶
<pb:KR4e0024_SBCK_005-10b>¶
文可武知柔知剛不野不史夫然後適均而可謂之成人也巳¶
雖群於衆人之中而衆人莫不推尊之以爲出乎其&KR0011;也巳此¶
謂不以名字别其身而以德業别其身其爲自别也至矣夫叔¶
文義門之秀妙年而好學多能而善詩於予有世契予故以是¶
致愛助之意於戯叔文亦在朂之而巳¶
　　　王生子文字序¶
深溪王生間謁余請曰小子名江字子文願先生爲著說使知¶
所勉乃告之曰天下之至文孰有加於水乎水行地中海爲鉅¶
江次之江出岷山歴瞿唐過灔澦下三峽合漢&KR0198;并沅湘呑彭¶
蠡以趨于海而軋之排之鼓之梗之逆之迫之受之觸之沮之¶
激之而爲湍爲灘爲波爲瀬爲旋爲淪爲漪爲漣爲濤爲瀾而¶
或蹙或舒或亂或縈或徐或疾或衡或縱或仰或昻或大或細¶
<pb:KR4e0024_SBCK_005-11a>¶
而如雲如霧如縠如帶如輪如洄如沫如鱗如&KR0395;如簾而天下¶
之文悉備矣然何莫非自然也哉惟其自然此天下之至文必¶
歸諸水也嗟夫大凡物之有文者孰不出于自然獨水乎哉是¶
故日月星辰雲霞煙霏河漢虹霓天之文也山林川澤丘陵原¶
隰城郭道路草木鳥獸地之文也君臣父子夫婦長㓜郊廟朝¶
廷禮樂刑政冠婚䘮&KR0021;蒐狩飲射朝聘㑹同人之文也而莫非¶
天下之至文也夫是以可以&KR0026;時變可以化成天下其在人也¶
則堯之文思舜之文明禹之文命文王周公孔子之所以爲文¶
此文也其在經也則易之卦爻辭象書之典謨訓誥誓命詩之¶
風雅頌賦比興春秋之賞善罰惡内中華而外四夷此文也不¶
然則何以經天而緯地凝庶績而禃人極垂訓萬代而爲百王¶
法式哉古人之所謂文者如此豈辭翰可儗哉奈何後世區區¶
<pb:KR4e0024_SBCK_005-11b>¶
以辭翰而謂之文耶自夫以辭翰爲文也文之用末矣彼殫一¶
生之精力從事於其間者音韻之鏗鍧采色之炳煥點畫之娬¶
媚則自以爲至文矣而烏在爲文也嗟夫文而止于辭翰而巳¶
則世何貴焉而於世抑何&KR0024;焉音韻鏗鍧而足以爲文也則文¶
又何難焉采色炳煥而足以爲文也則文又何難焉&KR0039;畫娬媚¶
而足以爲文也則文又何難焉此之謂文其去文也不巳逺乎¶
今生之家以孝義稱閑家有則也執禮有節也處事有倫也接¶
物有儀也內外有辯也尊卑有序也親踈有恩也質文有宜也¶
亦可謂文焉乎矣生耳濡目染日引月長周還進退唯諾歩趨¶
升降俯仰馴雅詳愼可&KR0026;可喜亦旣異乎區區以辭翰爲文者¶
矣誠能聞由聖賢之訓耕耨詩書之圃游泳道德之涯歸&KR0043;仁¶
義之奥䆒極天人之藴成就文武之材出爲&KR0022;家之光則天下¶
<pb:KR4e0024_SBCK_005-12a>¶
之至文不在水而在生矣余嘗病夫世之人溺於辭翰故以此¶
爲生告尚念之也乎哉尚朂之也乎哉¶
　　　宗元常字序¶
爽口之味有水草小虫蜩范蚳蛙野果之實然人情有&KR0285;有不¶
&KR0285;至於豹之䏩猩之唇封熊之蹯則極味之珍異矣然非可常¶
致以給朝夕之湏可常致以給朝夕之湏者而人性無不嗜惟¶
稲梁&KR0112;稷魚&KR0079;&KR0188;菓而巳是故稻梁&KR0112;稷魚&KR0079;&KR0188;菓謂之常食¶
輕暖之物有紗縠罽&KR0260;狐貉羔羊之皮然上俗有冝有不宜至¶
於雉頭之裘火䑕之布鮫人之綃則極物之珍異矣然非可常¶
致以禦寒暑之變可常致以禦寒暑之變者而土俗無不宜維¶
絺綌吉貝絮纊繒帛而巳是故絺綌吉貝絮纊繒帛謂之常服¶
常也者人所資以爲飬生之具不可一日缺者也故自生民以¶
<pb:KR4e0024_SBCK_005-12b>¶
來食焉而昜稻粱&KR0112;稷魚肉&KR0188;菓服焉而易絺綌吉貝絮纊繪¶
帛未之有能焉於戯豈惟服食然哉三代而降九流百家之說¶
並起可以喜可以愕可以眩世可以駭俗可以動萬乗亦已衆¶
矣而獨堯舜禹湯文武周公孔子孟軻者謂之常道是則人所¶
資以爲人不可一日而缺者惟聖人之道而已盖具於人心者¶
有五曰仁曰義曰禮曰智曰信接於人身者有五曰君臣曰父¶
子曰夫婦曰長㓜曰朋友仁也義也禮也智也信也人之常性¶
也君臣也父子也夫婦也長幼也朋友也人之常倫也而皆天¶
地之常經也夫聖人設教豈有術以強人哉不過爲之度量品¶
節使賢者智者無此之過愚者不肖者無此之不及云爾故聖¶
人之訓布在六經其爲言也婦人小子可與知焉其爲行也婦¶
人小子可與能焉及其至也與天地叅彼九流百家之說非不¶
<pb:KR4e0024_SBCK_005-13a>¶
衆且譁也非不竒且異也而亘萬世莫此之能易焉於戯此所¶
以爲常道也歟哉人之所資而不可一日缺盖有甚於常食常¶
服者矣何也常食之缺飢而止爾常服之缺寒而止爾若常道¶
缺則胥爲禽獸夷狄也巳而世之人以常食示之曰日用不可¶
缺皆曰不可缺也以常服示之曰日用不可缺亦曰不可缺也¶
以常道示之曰日用不可缺皆不之信也故予之服食無不&KR0145;¶
而道之常道鮮或從於戯其亦不思而已矣苟思常道之去則¶
禽獸夷狄之歸其於資聖人之道也豈不甚於資服食之爲乎¶
而常經不明焉者寡矣雖然道豈若服食待外求哉善學者反¶
諸身求諸心而巳矣操之而無使之騖於髙虚也廓之而無使¶
之局於陋小也治之而無使之溺於怠荒也攝之而使之無躁¶
也安之而使之無動也振之而常使之叅前&KR0029;衡也造次顛沛¶
<pb:KR4e0024_SBCK_005-13b>¶
主乎敬也視&KR0234;言動由乎禮也喜怒哀樂稽乎中也自强不息¶
法乎天也夙興夜&KR0304;&KR0139;晦無貳也生死以之終始如一也則庻¶
幾乎其有常徳而無患乎其爲常人也宗氏子經其字元常而¶
伯衡不令不足爲之辭然伯衡於經爲中表兄弟且愛其質粹¶
嘉其知學而望其嫓羙前哲不有以告之非詛也故作字説以¶
貽之¶
　　　王子成傳後序¶
子成&KR0004;用父蔭&KR0024;征官歴嘉興之沙渚呉興之南潯由南潯廷¶
廣濟庫子成平居不事事里中子揶揄之然其所居官類皆日¶
夜持籌與商賈較錙銖而廣濟&KR0057;號繁劇前後以乾没逋&KR0018;奪¶
其官破其家者相隨屬也子成在沙渚南潯率月有羡餘在廣¶
癠至終更無毫髮事罥吏議里中子乃大慚曰始吾以王君爲¶
<pb:KR4e0024_SBCK_005-14a>¶
不事事者吾乃今知王君非固不事事者當子成在南潯時廣¶
德㓂䧟吳興吳興吏無大小皆䑕竄子成獨不竄江浙行中書¶
叅政脫脫統軍平吴興子成率里胥奔走供給不懈叅政便宜¶
欲超迁子成子成謝曰無功徼賞非小人之心也叅政曰㓂至¶
不去軍實不乏非㓛而何子成曰是&KR0200;&KR0200;者安足齒錄於是叅¶
政不復進其秩是&KR0010;至正十三年也子成後秩滿遂得慶元路¶
録事判官時方國珍爲行省左丞分治于慶元子成自度與左¶
丞決不合乃不上更着短布衣以自&KR0046;亡何　國家&KR0145;浙東郡¶
將辟子成自佐使者凡再返子成送使者曰爲我謝元帥属時¶
多故幙府不有異材不足與共濟我素迂加以衰老即强爲元¶
帥起無益萬分豪幸勿復来郡將知其志亦不敢屈也子成今¶
年幾七十雖&KR0188;食不給而未嘗&KR0186;有求於人時時出入里巷間¶
<pb:KR4e0024_SBCK_005-14b>¶
遇知巳&KR0186;留留&KR0186;飲飲&KR0186;醉醉便拂衣竟去賢士大夫以此皆¶
延頸慕交之而鎭撫袁仁譚濟敬重子成特至嘗用比丈人行¶
非獨以其齒也童兾作子成傳亟稱子成盖安分者至於其&KR0663;¶
履則不暇書余故得&KR0145;爲後序云¶
　　　送歐陽公輔序¶
故大司徒楚國歐陽文公起自休致拜翰長之明年伯衡舉進¶
士至燕因得拜公于崇政里第退復得與公之孫公輔遊公輔¶
生長伯衡一年聦敏未之或先朝夕綜理家政裁荅書䟽賔禮¶
門客間則讀書爲文不遑頃刻自逸伯衡見之未嘗不羡且愧¶
也别公輔南歸未幾而兵興出處之不知且十有六年　國家¶
底定燕兾公輔來南復相見乃知公輔積官至中書左司都事¶
而於當世之故益熟矣嘗與之論元社之所以屋雖天命而致¶
<pb:KR4e0024_SBCK_005-15a>¶
之豈不由人乎哉天暦元統以來海内無事士大夫安富貴而¶
飬功名職于郡縣者以將迎爲要以依違爲賢以漁獵爲務而¶
司憲度者亦皆保其禄位顧其妻子&KR0011;欲樹私恩爲自完之計¶
其低佪澁縮苟且&KR0010;月不以是是非非爲意者則號識大體而¶
&KR0057;見重上下相䝉政以賄成馴至至正間變起意外而遂莫之¶
支焉然則其亡也天耶人耶必有以辯之矣於戯公輔眞知言¶
哉今年春公輔采史家事自北平山東還而陕西按察僉事之¶
命下且行欲得一言爲贈伯衡&KR0060;謂君子之爲國也猶醫師之¶
治病也今夫貌之瘠肥氣之虚實病之深淺凢爲醫者舉知之¶
而不能療療之而不能巳則由其不知病之所在與夫治夫其¶
方藥之不得其良也有醫師焉切脉而灼知其病治之有方&KR0300;¶
之良藥固不待煎洗割觧而愈矣曽謂爲國而異是乎¶
<pb:KR4e0024_SBCK_005-15b>¶
聖天子起民間混一四海慨然思革前代之弊於是蕳㧞人材¶
分布郡邑而寘諸風憲則其&KR0057;者也而吾公輔與焉公輔侍文¶
公自蚤&KR0010;所接識皆朝之耇老成人所聞皆康時之畧所學乃¶
聖賢之道而又飬之以&KR0010;月習之以世故迹其言論譬諸醫師¶
盖不惟素蓄良方善藥抑亦知病之所在矣雖以之爲國無難¶
也而况一道乎書曰啇谷靡靡利口惟賢餘風未殄君其戒哉¶
夫君陳尹東郊時殷之爲周乆矣而其言且如此矧今秦雍内¶
附未乆也則向之吏習庸鉅知不有存焉者乎申明　德意作¶
新之伯衡於公輔有望焉¶
　　　送陳季明序¶
宜城陳君季明與余同舉于郷同試于禮部丈同爲校官江東¶
中更䘮亂不相見且十餘年季明仕　皇朝由湖廣按察照磨¶
<pb:KR4e0024_SBCK_005-16a>¶
轉江西知事入爲大理評事陞刑部郎官㑹余以非材列官胄¶
監乃復集處暇日過從䔍叙舊好盖二年于兹矣今季明以特¶
㫖出爲江西左右司郎中過余言别以謂當時同舉之士兩牓¶
凢四十人不啻今亡者過半存者又散處四方得在同朝情洽¶
而誼&KR0173;吾二人者而巳吾今又當逺去子烏得無言乎噫群於¶
天地萬物之中而吾幸而爲人豈&KR0002;河䑕然足乎滿腹斯巳也¶
凢民之肌寒曰於我衣食争闘曰於我曲直顓&KR0170;愚騃困悴鰥¶
恫曰於我開導撫恤秦人之肥無以異於越人之肥秦人之瘠¶
無以異於越人之瘠而秦越之肥瘠與巳之肥瘠何異哉學焉¶
而兼濟之爲務此君子之所以汲汲也君子之學可以兼濟矣¶
不處富貴之位不操尺寸之柄雖欲推而加諸四海得乎然冨¶
貴之位尺寸之柄　國家之名器也求之而不可得得之而不¶
<pb:KR4e0024_SBCK_005-16b>¶
能有行可勝計哉於戯求之不得命也得之不能行才不足志¶
不立則然也才不足者次之志不立者煦煦以希合于于以&KR0145;¶
容臨利害禍福僅&KR0002;毫髪則耳目熒於視&KR0234;手足失其舉措噤¶
而不敢&KR0269;氣矣人也比肩而立何&KR0024;於斯丗斯民也余&KR0026;季明¶
在秋官讞鞠詳允遇事慷慨不少阿懾可謂處其位操其柄而¶
才兼焉者矣雖康濟海内殆無難焉況江右湖山數千里之間¶
乎今叅政江西實惟&KR0364;公識大躰而可大受季明行哉余見賔¶
主之相得而言&KR0234;計從矣余知彼民庻乎其有瘳矣季明行哉¶
余復何言哉¶
　　　送王彦和赴北平省檢校序¶
括於故宋時其士起閭左而位公卿者比比有焉尚論其學術¶
操&KR0130;之正則未有如給事王公者也高門大閈是不一姓&KR0026;其¶
<pb:KR4e0024_SBCK_005-17a>¶
子孫更八九世尚克守其先業亦惟王氏而巳豈非有德者必¶
有後也與哉吾友彦和又王氏子孫之頴然出者也彦和儀榘¶
甚偉於書無所不讀自㓜以&KR0054;問强記名閭里間里巷之士彦¶
和視之若無人弱冠偕其兄彦中試于鄉不中即棄去作爲古¶
歌詩雜文長老咸推讓焉給事公之夫人實東陽郭氏於我曽¶
祖妣爲女弟而余又與彦中文詞同考試領薦以故彦和友余¶
最厚自余辱交彦和於今十七年矣其聚首日乆而情洽惟余¶
侍寓括之&KR0010;及彦和丁外艱之歳及此年爲然然今春彦和以¶
議禮&KR0013;徵而起㝷承　詔入史局繤脩元史余忝教諸生上庠¶
縻於職業雖歴三時相與考德問業亦不能數數也比史成上¶
奏彦和方謀歸飬而北平之命下矣九交逰皆喜其自此升而¶
非彦和所樂也盖彦和有别業在堰上樹藝畜牧足以具甘滑¶
<pb:KR4e0024_SBCK_005-17b>¶
豐柔爲太夫人之奉且其地並大溪一水自龍泉南來道其門¶
一水自松陽西來繞其廬合流蛇行而去四靣層峯疊壁秩&KR0002;¶
屏障有脩竹千百箇如碧雲蒼雪又多松檜櫧楠大者且十許¶
圍而薈蔚中禽鳥自鳴自止朝霞夕靄倐&KR0269;而忽歛漁歌樵唱¶
雜然起於莾蒼間奉親讀書之&KR0169;徘徊臨眺日賞日勝信乎有¶
足樂者余嘗僑焉且&KR0010;率六七夣至其處而况彦和若之何其¶
能忘情也雖然彦和以聰明傑特之資又從而逸之於山林久¶
焉飬之以底于成固將昌王氏也昌王氏固終使逢其時得其¶
位推所學而行之也彦和雖欲終&KR0046;得乎是故人之處天也其¶
出亦天也處而身以脩出而道大行則存乎人而皆所以奉乎¶
天也君子之生於斯世也亦惟奉天以周旋而巳吾何所容乎¶
心哉高君季迪率朝之搢紳賦詩以華其行余親且故敢序其¶
<pb:KR4e0024_SBCK_005-18a>¶
首簡以奪彦扣之志云¶
　　　送陳伯柔序¶
伯衡弱冠讀&KR1612;文靖公送陳伯柔逰金陵序見其稱陳君超邁¶
不群慨然有志程伯子之學心&KR0060;異之後十有七年忝&KR0013;徵来¶
南京適陳君官中書典籖始得胥㑹於是君齒長二十四年旦¶
至南京已一年不以伯衡晚至後生辱與爲忘年交乃知君爲¶
吳文正公之高弟弟子其學䔍實而閡&KR0054;其文融暢而淵永信¶
乎稱其人焉旣而出佐諸暨承兵革之餘而能不大聲色以舉¶
庻務耄倪有所攸頼於戯明躰而適用陳君其庻幾乎哉君在¶
諸暨且滿三載以例来朝吏部疇其庸用進秩之律將超遷之¶
而君引年辭歸禮部以議禮留之又辭翰林以舘職薦之又辭¶
執政矜其志不欲重煩以政乃聞諸　天子俾歸田里以¶
<pb:KR4e0024_SBCK_005-18b>¶
彰　朝廷佚老之意時之大夫士莫不高其風而伯衡深有望¶
焉君臨川人也臨川陸文安公鄉郡也昔文安與朱文公並起¶
於一時其自任以聖賢之道則同而其學有不同焉者雖以鵝¶
湖白鹿有㑹終莫能定于一其後文公之學天下咸宗師之而¶
文安之學獨行於臨川四明畨昜自夫前代設科&KR0145;士一用文¶
公之説學者往徃徇時以希寵而文安之學雖三郡之士亦莫¶
之或講矣先儒有云文公以道問學爲主文安以尊德性爲主¶
夫道問學尊德性二者如之何其可偏廢也則文安之學豈不¶
在所當講乎是以文正學統學基之篇作焉去短集長眞知允¶
蹈亦惟後來是望陳君生文安之鄉登文正之門有志乎程伯¶
子之學師友淵源之所自固習聞而素講者也&KR0026;其進不苟同¶
退不苟異其學之所至豈不較然矣乎我　國家方建學立師¶
<pb:KR4e0024_SBCK_005-19a>¶
丕變士習然則推所承傳者以淑諸人君安得苟辭哉伯衡辱¶
交最深故於君之歸也不以衆人之髙之者爲君羡竊以鄉學¶
有不可廢者致属望焉¶
　　　送胡先生還金華序¶
前年秋伯衡以非材沗教成均㑹許先生爲大司成相與甚親¶
且樂也未數月而張君孟兼亦來爲學録吾三人者婺人也人¶
巳愛慕婺多士友矣及　詔書招延儒臣纂脩元史而宋先生¶
以前起居注來胡先生以前郡&KR0054;士&KR0071;來王先生以漳州通守¶
又繼來相見益親且樂三人者亦婺人也人皆謂婺信多士友¶
而伯衡與諸先生亦自慶夫㑹合之盛焉夫士君子出而䆠遊¶
其所至之處一旦遇夫同郡邑冄里之人爲樂固無以加也而¶
况於其所遇者有親戚之子有同門之雅又皆以文字爲&KR1348;業¶
<pb:KR4e0024_SBCK_005-19b>¶
議論沾儒翰墨輝暎有相&KR0026;相長之道其樂何可量哉許先生¶
歸且踰年今史書告成胡先生復引年固辭而歸則於伯衡&KR0059;¶
心如之何其不慊然也雖然尚論東南文獻之&KR0022;未有先於吾¶
婺者也其人材之衆學術之懿盖自昔然矣柰何比年迫於公¶
&KR0059;之多故非其父兄之甚賢教有所不睱非其子弟有超卓之¶
才傑特之見不能終學者亦多矣他日求士於婺萬一如求釜¶
錡錢鎛刀斧於鐵爐歩則豈不大可愧乎伯衡&KR0060;懼焉幸而教¶
于鄉閭若古之所謂父師少師者有許先生乃今胡先生又歸¶
推夙傳於先正者以淑之二三子薫蒸而成就夫何難焉則人¶
材秀出足爲&KR0022;家之光猶及見之其樂又可量哉此伯衡於先¶
生之歸始則傔然而更以喜也昔仲尼念吾黨小子之狂蕳於¶
是乎歸而裁之今二先生固不敢自同仲尼然二先生學仲尼¶
<pb:KR4e0024_SBCK_005-20a>¶
者也仲尼之於魯二先生之於婺其爲父母之&KR0022;同也而婺亦¶
伯衡父母&KR0022;也則以仲尼之所以造魯諸生者而造婺之諸生¶
不惟二先生是望而望之誰哉先生歸㑹許先生于四賢精舎¶
幸爲伯衡謝焉¶
　　　送譚鎮撫調平陽序¶
都指揮使徐公以平陽岸大海内與南閩接壌外連日本諸蕃¶
雖&KR0043;重兵而守將不足以任折衝既蕳千夫長之材者往代之¶
復命鎮撫譚侯濟翁徃佐焉聞命之日濟翁方與吾黨之士就¶
謁胡先生金華山中胡先生方刲羊豕備酒醴相燕勞酒行而¶
報至濟翁命焉竟歸滿坐咸憮然不懌曰譚侯其遂去我等矣¶
自今我等當誰慰藉哉竟酒無一人醉者嗟乎文武士之異趣¶
乆矣求其相能且不可得尚何相戚之望乎今吾黨顧於濟翁¶
<pb:KR4e0024_SBCK_005-20b>¶
如此夫豈不以於濟翁而復見折節下士之風哉盖余之留京¶
師也聞方今藩翰惟浙東諸大將能忘&KR0020;以禮天下之士而平¶
章李公左丞林公指揮徐公夏公貴表勵焉余恒欿然以不得¶
趨其下風爲憾暨辭免編摩之職来歸則李公林公皆徴入¶
朝徐公夏公皆移鎮錢塘所見克紹其風猷而士譽翕然歸之¶
者上則長師朱君下則鎮撫表仁仲及吾濟翁皆其人也而幸¶
托交焉濟翁暇日過余升堂即席必譲周旋必度語諾必謹相¶
接以文而相與以誠始余見之意其新交際適然耳既而其後¶
交際皆然今且四五年朝夕聚首其交際未嘗不然過相䂓也¶
疑相質也急相賙也喜相慶也有無相通也患難相恤也疾病¶
相憂也&KR0010;時必蹐吾門拜吾親而時致異味奉焉曰而之親猶¶
我之親也陳酒殽召故舊必及吾兄弟焉曰而之兄弟猶我之¶
<pb:KR4e0024_SBCK_005-21a>¶
兄弟也托姻聮於吾而以空乏叩其門必有以賑焉曰而之親¶
戚猶我之親戚也四方俊乂逰吾土而知吾者禮之惟恐不至¶
焉曰而之朋友猶我之朋友也嗟乎無所肖似若余豈足言士¶
哉而濟翁禮貌之乃爾則其於鴻生魁彦可知巳且濟翁友余¶
於里居家食之日固知其不能延譽而使之増重于時於是從¶
而禮貌焉則凢濟翁之交際豈要名譽而借助聲&KR0020;哉夫亦志¶
乎道而巳矣豈易得哉而今又當别去則於濟翁之别也豈不¶
異於人之别歟兹吾黨所爲眷眷者耶濟翁之羙衆矣余獨表¶
其一節以告平陽之士尚聞其風聲争磨冶洗滌以求交於濟¶
翁而無㮣視爲武弁之流哉先民有云自天子至于庻人未有¶
不須友以成者濟翁能&KR0145;友以宏其德噐而増崇其逺大之業¶
雖當方面而有餘&KR0073;矣况佐平陽乎此余之所望於濟翁而亦¶
<pb:KR4e0024_SBCK_005-21b>¶
濟翁之志也&KR0002;余者則豈足言士抑豈濟翁友哉¶
　　　送孫太初詩序¶
建安孫太初爲千户所照畧金華考苐既成將沿牒赴京師長¶
其所事者朱公率士友賦詩以賛其行不鄙蕪陋授簡請序序¶
曰李唐之丗最重戎幙賔僚之選故夫名士大夫往往托乎其¶
間位雖未逹而榮如貴仕焉盖主賔相得志意交孚飛書移文¶
而德威以宣借著草檄而材猷以著謀行計從而功序以立邇¶
安逺緝而名譽以彰其視俛首州邑處&KR0020;䠞蹜如束濕如&KR0979;盭¶
惟&KR0244;觖譙讓之避而不得一展布希知用於當世者信&KR0002;倍蓰¶
矣則夫榮之豈徒以其職優地峻出幙府而可持旌麾也哉¶
皇家昭受天命奄甸萬方籍兵守圉&KR0002;衛若所周于列郡而主¶
其畫諾者率用儒流雖官名古今異制其職守則猶唐也况唐¶
<pb:KR4e0024_SBCK_005-22a>¶
之辟舉出于藩翰而今之用舎悉㫁自　宸&KR0168;則其選不愈重¶
哉苟預在列烏得無榮也自海隅底定畫地統兵以臨制金華¶
惟署千户一所其握符之英有&KR0002;朱公之賢敦詩而説禮忘巳¶
而下問好謀而從善視古名將盖無愧焉太&KR0004;乃以時來典其¶
幙而與之並遊又能叅用柔剛不抗不阿持文墨議論而上下¶
彌縫之笙鏞恊和金玉舂應雍容朝夕之間而疆&KR0163;宴然桴鼓¶
不警尚論今戎府而金華遂㝡浙東焉則夫主賔之相得志意¶
之交孚如魚之川泳鳥之雲飛以登厥羙視温石之在河陽復¶
何愧哉是宜朱公於太&KR0004;之行相引重而不置也矧今自衞以¶
至于所皆得&KR0010;上其賢僚之名迹于　朝由是&KR0145;知鈞軸擢居¶
華要者比有矣太&KR0004;行哉駕騄駬而躡空虚友鸞鳯而翔&KR0705;廓¶
余知旦夕間耳太初行哉¶
<pb:KR4e0024_SBCK_005-22b>¶
