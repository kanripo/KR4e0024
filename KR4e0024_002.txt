# -*- mode: mandoku-view; -*-
#+TITLE: 蘇平仲文集
#+DATE: 2015-09-11 16:32:55.313834
#+PROPERTY: ID KR4e0024
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0511-002蘇平仲文集-卷第二.
<pb:KR4e0024_SBCK_002-1a>¶
蘇平仲文集卷之二¶
　雜著　章貢&KR0058;諒校正重刋¶
　　　分野論¶
分野之&KR0003;其傳也逺而周禮春秋傳始詳焉春官保章氏以星¶
土辨九州之地所封封城皆有分星以&KR0026;妖祥左氏內𫝊曰叅¶
爲晉星商主大火外𫝊曰&KR0010;星所在則我有周之分野也此分¶
野之説見於周禮春秋𫝊然也至漢地理志言分野乃爲始詳¶
宻謂秦爲東井輿&KR0017;之分野魏爲觜觹叅之分野周爲桞七星¶
張韓爲角亢氐趙爲&KR0295;畢燕爲尾箕齊爲危虗魯爲奎婁宋¶
爲房心衞爲營室東壁楚爲軫翼吳爲斗越爲牽牛婺女而鄭¶
康成則謂堪與雖有郡國所入度非古數也今其分可言者十¶
二次之分也星紀呉越也玄枵齊也娵訾衛也降婁魯也大梁¶
<pb:KR4e0024_SBCK_002-1b>¶
趙也實沈晉也鶉首秦也鶉火周也鶉尾楚也壽星鄭也大火¶
宋也析木燕也&KR0026;乎左氏謂熒惑守心宋景禳其咎實沈爲崇¶
晉侯受其殃鄭氏謂分野之妖祥圭用客星彗孛之氣以爲象¶
則驗災祥於星土其法盖古有之不可誣也然而呉越之地南¶
而星紀則在丑齊之地東而玄枵則在子晉之地亦東而降婁¶
則在戍東西南北往往相反而不相配是則誠爲可疑者杜預¶
等注既莫能詳而鄭氏則謂國中之封域於星則有分焉其書¶
亡矣夫有其書而既亡此後人所以求其説而不得自漢以下¶
星官史家叅之以度数毫分縷析各極其至而十二次分埜相¶
配之理卒莫有明言之者嗟乎夫豈不以不足言而不言之歟¶
唐天文志浮圖一行皆以河漢爲言固巳踈逺及賈公彦軰乃¶
援古昔受封之曰&KR0010;星所在之辰其&KR0038;屬焉以爲證&KR0002;然則三¶
<pb:KR4e0024_SBCK_002-2a>¶
代之分埜皆當不同而列國所屬亦必有同焉者矣嘗試論之¶
分埜視分星古不謂地也地有彼此之不齊而分埜在天則一¶
定而不易以彼此不齊之地必欲求配於在天十二次整然之¶
分埜其説之難通也固冝盖天有三垣紫㣲太㣲天市是也紫¶
㣲太㣲皆將相輔佐之位而天市下垣則列國星𪧐之所在其¶
星東西二十有二宋南海燕南東海徐吳越齊中山九河趙魏¶
韓楚梁巴蜀秦周晉河間河中曰分野者指列宿所屬之分而¶
言也鄭氏所謂星土者是也其國在此而星則在彼彼此各不¶
相配而其爲象未甞不相屬非地之在北者其分野在天亦居¶
北地之在南者其分野在天者亦居南也列國之在天下彼此¶
從衡之不齊猶犬牙然而&KR0082;以其地之不齊者求合乎在天之¶
分野之整然者彼此之不相配無足怪者甚者至以天之北極¶
<pb:KR4e0024_SBCK_002-2b>¶
爲天之首其体及背故有呉北魯東之差其惑甚矣易不云乎¶
在天成象在地成形水火木金土其形在地者也而天有其五¶
星焉所謂象者豈惟五星哉凢物莫不皆然矣故夫齊呉燕宋¶
韓楚周秦魏趙諸國之地地之形也而其星在天象之謂也地¶
有是形則天有是星天有是星則有是名曰齊呉燕宋韓楚周¶
秦魏趙列國者非後世有是名而舉以爲分野之名也何以知¶
其然也徵諸東海南海九河河間河中巴蜀中山有以知之也¶
東海南海九河河間河中巴蜀中山在天皆爲列星面東海南¶
海九河河間河中非國中山巴蜀非若諸國之𩔰也故曰地有¶
是形則天有是星而分野者&KR0204;列星所屬而言也或曰若然則¶
十二次之説將無所徵歟曰十有二次所以驗天運之度數日¶
𨇠之次舎此盖古法而曆家之所&KR0145;證者也因其度數次舎之¶
<pb:KR4e0024_SBCK_002-3a>¶
所在而妖祥見焉則其所屬之地從亦可徴矣抑分野之説豈¶
專係於是哉¶
　　　問刑¶
或問曰聖人尚德不尚刑信歟曰信然則帝舜何爲殛鯀流共¶
工放驩兠竄三苗周公何爲戮蜚㢘殺武庚致辟管蔡孔子何¶
爲誅少正夘曰德其本也刑其末也是故不得巳而後用刑初¶
未甞以之專造天下也而聖人至於無巳而用刑也必本之以¶
欽恤行之以哀矜欽恤仁也哀矜恕也恕故不喜刻而𦤺深也¶
仁故不加之罪而求其死也是故聖人之刑不徒曰刑而曰義¶
刑聖人之殺不徒曰殺而曰義殺義者冝也在下者非不宜於¶
天理不冝於人情不見刑見殺也在上者非冝於天理冝於人¶
情不刑之殺之也宜於天理人情而後刑之殺之雖刑之殺之¶
<pb:KR4e0024_SBCK_002-3b>¶
而無愧焉不宜於天理人情而後見刑見殺雖見刑見殺而不¶
怨焉是故義殺舉而天下莫不畏威矣義刑施而天下莫不遠¶
罪矣帝舜在位所殛竄流放者鯀共工驩兠三苗而巳不聞他¶
有所殛竄流放也周公相周所殺戮𦤺辟者蜚㢘武庚管蔡而¶
巳不聞他有所殺戮𦤺辟也孔子相魯所誅者少正夘而巳不¶
聞他有所誅也盖德以刑而輔刑以德而去此所謂聖人尚德¶
而不尚刑也不尚刑體天也故曰天齊于民㑭我一日不尚刑¶
保國也故曰式敬尓由獄以長我王國周道既衰判爲十二折¶
爲七國而刑日非古矣至于秦而極焉啇鞅倡之李斯和之趙¶
高從&KR0119;之吕政力行之胡亥成就之有棄&KR0069;之刑有偶語之刑¶
有腹誹之刑有督責之刑有相收司坐之刑有見知故縱之刑¶
刑人半于道上而尸積于市成陵自是以来有國家者耳目習¶
<pb:KR4e0024_SBCK_002-4a>¶
熟謂刑不重奸慝不息也謂刑不重號令不行也謂刑不重紀¶
綱不有也謂刑不重逺近不肅也故雖仁人之議刑寕過于重¶
雖仁君之用刑寜失於重往徃以刑而鼓其𫝑以刑而作其威¶
以刑而濟其怒以刑而繩其下甚者則以刑爲嬉而庿堂之上¶
郡邑之間朝夕之所務無非刑者夫刑故聖人之所不廢也曷¶
甞以専造天下而後世柰何獨盡心焉喜刻而致深加之罪而¶
求其死其刑其殺果義乎果非義乎果無愧乎果無怨乎曰然¶
則三代以上刑愈省而犯者愈寡三代以下刑愈繁而犯者愈¶
衆何歟曰古之刑用必得其當無罪有罪生死殊塗人心灼然¶
知所好惡則安得不愛重其性命如㤗山也後之刑用不得其¶
當有罪無罪同歸于戮人心惛然莫知所趍舎則安得不輕通¶
其死生猶朝暮也是故人之重性命於㤗山而重犯法者由在¶
<pb:KR4e0024_SBCK_002-4b>¶
上者視之重故亦自重也人之輕死生於朝暮而輕犯法者由¶
在上者視之輕故亦自輕也夫不此之思而戻戾焉有疾視其¶
臣民之心而惟&KR0178;其刑之不勝也前刀鋸而後鼎鑊左鞭捶而¶
右桎梏使無辜之徒駢首接迹以就死豈刑期無刑之道哉孔¶
子曰道之以政齊之以刑民免而無耻道之以德齊之以禮有¶
耻且格則人之善惡顧所以道之者何如耳又安用多殺爲且¶
牛羊犬&KR0510;雞豚魚鼈人資焉以養生者也其於人也異𩔖聖人¶
之殺之猶有所不忍也而用之必以禮焉殺之必以時焉何至¶
爲民父母視其同𩔖曽牛羊犬&KR0510;雞豚魚鼈之不若而忍於旦¶
旦劓之刖之誅之夷之也雖能使人屏氣股慓不能自必其性¶
命而於國脉亦巳傷矣獸窮則噬鳥窮則攫况於人乎或者不¶
堪其毒而群起恣肆以决性命於斯湏不識能盡誅之否也昔¶
<pb:KR4e0024_SBCK_002-5a>¶
人有云刑以𫝑行其濫也甚𫝑以刑張其亡也速故嬴秦以刑¶
懼天下傳國二世成周刑楷不用歴年八百此往事之驗也自¶
古有國者其於社稷之靈長則皆欲同周之暦其於刑之輕用¶
則不免効秦之&KR0057;此吾每&KR0026;前史未甞不嘆其何心也曰然則¶
如之何而用刑曰明德義以訓之謹好尚以儀之旌善良以&KR0134;¶
之申命令以救之而猶有不率不悛者焉於是擇其&KR0057;無頼者¶
誅一以儆百是之謂張其𫝑以德不以刑用其刑以義不以𫝑¶
　　　蘭雪軒銘(并序)¶
天台陳庭學給事儀曹雖在繁𠟵而意度閑雅間則退休一室¶
取詩書而詠&KR0084;焉因扁其居曰蘭雪夫生于深林者蘭也而其¶
芳無遠不聞雨於窮冬者雪也而其白垢莫能滓故聞蘭之芳¶
者悠然而心神清挹雪之白者凛然而毛髪竦人之於蘭未有¶
<pb:KR4e0024_SBCK_002-5b>¶
不愛之而於雪未有不畏之者也人之生斯世也行不脩而善¶
名無稱節不立而隨俗雅化不足起人之愛慕畏敬殆二物之¶
不若矣大抵善學者往往㑹萬物之理以爲一巳之用是故喬¶
梓俯仰&KR0026;之而明父子之道棣蕚相承見之而得兄弟之情於¶
風激雷厲而相益之義以著於日昳月盈而持滿之方以寓於¶
松栢而識固窮之節於履霜而知防㣲之戒凡&KR0002;此者未易以¶
殚&KR0274;也古人之觀物如此則庭學之於蘭雪也夫豈徒哉囙其¶
請爲著銘曰¶
有蘭菲菲有雪霙霙伊誰取之以爲軒名洵羙陳生式燕以安¶
匪物之玩惟德是&KR0026;莫馨匪蘭莫㓗匪雪馨故不泯㓗故不𣵀¶
不泯不𣵀君子攸同匪玩乎物德焉是崇和順中積英華外溢¶
清白自持𫝑利莫移匪蘭而馨匪雪而㓗君子之風君子之節¶
<pb:KR4e0024_SBCK_002-6a>¶
　　　全有堂箴¶
監察御史王君元輔以全有名其堂余知其有志於學也囙其¶
請爲作全有堂箴其辭曰¶
惟人之&KR0004;生一而巳焉及其至也爲智爲愚爲狂爲聖不啻天¶
之與淵其何以則然豈不由固有之性能全與不能全乎於戯¶
在我之天其孰能遷之柰何不勉以希夫聖賢有如斵喪而不¶
克奉以周旋則處斯堂猶將局蹐其將何以無愧於兩者之間也¶
　　　桂衡孟平字箴¶
人之&KR0145;則者三尺之衡權之設也有前有&KR0077;物之懸者有重有¶
輕而凢銖兩斤鈞惟於衡焉是徵寡則低多則昻不低不昻斯¶
得其平夫然後民情以服莫之敢欺亦莫之敢争而衡之所以¶
平則由其無物我之情斯衡也猶出於人之經營若夫人之具¶
<pb:KR4e0024_SBCK_002-6b>¶
手足形也盖有自然之衡與形俱生故曰天生烝民有物有則¶
又曰天之經地之義民之行惟人日用之間雖不能無情而能¶
若斯衡之不用其情自一言一動以至于造次㒹沛惟王道之¶
攸行惟天君之是聽浩乎其無適莫也泊乎其無將迎也蕩乎¶
其無偏黨也澹乎其無愛憎也漠乎其不作聦明也則事変之¶
錯出于吾前者雖轇轕而縱橫吾之視聽何至不免於䁝吾之¶
酬酢何患不得其正而吾之於踐形也庶幾其有逕庭矣惟平¶
惟衡我字我名天之與我者恒恐弗克奉承而蚤夜以兢兢尓¶
名尓字罔弗與余亰余將𦤺愛助之誠夫安得不以父師之訓¶
我者爲爾之丁寧¶
表文¶
　　　代翰林院勸　進表¶
<pb:KR4e0024_SBCK_002-7a>¶
伏以纉百王之正統莫大乎宅尊得萬國之驩心宜先於建極¶
盖惟體元而居正斯足應天而順人是以高帝開基甫四載而¶
即位于汜水世祖興復僅一年而踐&KR0840;于鄗南雖逺畧之不遑¶
而丕稱之是講義有攸當道在隨時(中謝)欽惟¶
躬膺暦數之歸德合乹坤之大玄符顓握江左首平黄龯再麾¶
潯陽遄定僣僞兼收於漢孽提封奄奠於樊襄来享来庭南交¶
廣西隴蜀于壃于理左濠泗右河淮含齒食毛者咸懷傒戴阻¶
兵恃險者悉就誅擒推聖人兼愛之心委上將專征之任義旗¶
所&KR0204;群帥之内附肩摩仁聞所孚連城之欵降踵至盖師出以¶
律而民遂其生斯不戰而屈人故大恱而歸巳今則士誠梟首¶
於　闕下㑹稽通籍於域中弓矢永櫜輿啚載闢此皆二儀¶
恊賛以申保佑之休百神効靈以開混一之運豐切盛烈之著¶
<pb:KR4e0024_SBCK_002-7b>¶
揆諸二帝則巳多大寳鴻名之膺質諸兩漢則巳晚是雖聖明¶
謙讓之節夫豈幽𩔰仰望之情(臣)念眷命不可乆違謳歌難以¶
固拒&KR0186;陳愚懇冒瀆　宸嚴伏望仰體天心俯從人&KR0082;特頒¶
明詔俾擇良辰講其禮而正其名以其德而居其位則郊廟社¶
稷萬靈永有所主華夏蠻貊億載得以承事¶
　　　國子學賀登極表¶
寳暦在躬應千齡之上聖瑶圖啓運得百姓之驩心¶
臨御云&KR0004;謳&KR0084;爲盛(中賀)欽惟聰明天縱剛徤日新仗尺劍以定¶
群雄道符漢祖歷一紀而成大業㓛邁唐宗陶匏繭栗以蕆祀¶
而上帝時歆詩書禮樂以造士而下民祗若風行雷動敷治象¶
於多方春育海㴠播仁聲於庶𩔖仰正統之誕紹知景命之永¶
延凢在生成罔不慶頼(臣)等𫉬&KR0026;鉅典幸際昌期車同&KR0100;書同¶
<pb:KR4e0024_SBCK_002-8a>¶
文行同倫𦤺治恭陳於善頌黨有庠術有序國有學敷言願賛¶
於成能¶
　　　代翰林院賀登極表¶
皇穹垂佑誕錫貞符¶
哲后挺生丕承正銃華夷永頼臣庶均驩(中賀)欽惟匹馬渡江六¶
龍御極　大明建國八綖咸囿於照臨洪武紀元九域同歸於¶
戡定於昭駿烈有赫鴻猷(臣等)仰沭恩波叨居翰苑雲從龍風從¶
虎幸逢千載之昌期河出圖洛出書願啓萬年之文運¶
　　　中書省賀平杭湖秀越表¶
伏以近恱逺来率土歸¶
聖人之德南征北伐無敵爲王者之師適瞻齊斧之特班遄見¶
捷書之洊至群情胥&KR0159;一統維期(中賀)臣聞高帝開基載興齊楚¶
<pb:KR4e0024_SBCK_002-8b>¶
之&KR0229;太宗啓運復加充竇之誅夫欲和衆而安民則必兼弱而¶
攻昧事非得巳兵不留行兹伏遇¶
皇帝陛下智勇自天聦明冠世廓清區宇畨禺衣&KR0013;乎恩光循¶
撫遐荒&KR0526;道上供其方物顧兹浙右尚阻華風爰致斯赫之威¶
用副傒蘇之望收海陽以遏其衝要定秦郵以擣其腹心濠梁¶
泗水舉若摧枯臨淮壽春&KR0145;如拾芥計益窮而&KR0018;固地逾慼而¶
偷生　宸慮弥切於解懸戎車遂勤于𠕅駕𫝑成掎角人效智¶
能引領義旗親黨之&KR0300;戈恐後&KR0098;懷仁䎹謀臣之稽顙争先苕¶
霅首平吳松繼下齒錢唐於郡縣登㑹稽於版圖崑山傳檄而¶
從距牙斯㧞檇李攄誠而附蕃屏悉空叛將就磔於藁街禁旅¶
環攻其外郭兹虽天眷實出廟謨殱厥渠魁佇看虞之不臈維¶
其士女幸覩堯之授時臣等叨列星垣𫉬&KR0026;露布烟火萬里式¶
<pb:KR4e0024_SBCK_002-9a>¶
歌神武之㓛干羽兩階水底文明之治¶
　　　代秦王府官謝表¶
伏以誕膺景命開車書一統之基衆建懿親爲宗社萬年之計¶
兹肇開於上宇遂董正於官寮(中謝)臣歴&KR0026;夏商以及周漢方其¶
授茅土於子弟孰不任忠良爲股肱盖凢前後左右之人罔非¶
&KR0123;士則得脩齊平治之術斯爲令王今¶
神聖之膺圖仰皇王而&KR0145;則方立經陳紀之始爲宗子維城之¶
規况秦國四封奄有關内而形𫝑百二在其域中府署之開傳¶
相之設固將藩屏¶
帝室豈惟保祐王躬宜得重臣以申噐使臣等經文緯武才不¶
及於曺叅愽古通今學有慙於賈誼夫何僥倖乃辱甄收兹盖¶
伏遇覆載等乎乹坤將曲成於庶物高明齊乎日月靡求備於¶
<pb:KR4e0024_SBCK_002-9b>¶
一人斯朽鈍之微踪亦叨塵於華選臣敢不䖍恭夙夜苟非唐¶
堯虞舜之道焉敢陳祗遹訓謨罔俾河間東平之賢専其羙¶
　謚冊文¶
　　　懿祖謚冊文(代陶安學士作)¶
維洪武元年嵗次戊申正月壬申朔越四日乙亥¶
孝曽孫嗣皇帝臣𠕅拜稽首上言伏以創業開基孝宜先於追¶
逺　祖㓛宗德禮莫大於正名盖由積善而累仁是𦤺以家而¶
爲國考文於古進謚在今伏惟　皇曽祖考府君性賦慈仁志¶
存謹厚克勤克儉脩身永念於貽謀無黨無偏履道毎期於垂¶
&KR0073;背陶唐上崇於少皥而周武追王於古公思水木之有本原¶
履霜露而懐&KR0502;惕謂多儀俻物未足盡於孝心惟𩔰號鴻各乃¶
克符於禮典作廟有奕&KR0866;玉惟榮謹奉冊寳上尊號日¶
<pb:KR4e0024_SBCK_002-10a>¶
恒皇帝廟號懿祖陟降有臨神明如在&KR0071;志述事敢云有道¶
之曽孫啓土建&KR0022;永頼在天之烈祖謹言¶
　　　懿祖妣謚册文¶
維洪武元年&KR0010;次戊申正月壬申朔越四日乙亥¶
孝曽孫嗣皇帝臣𠕅拜稽首上言伏以人之大倫正始必由於¶
内治國之盛典報本莫大於尊親惟今日之光華皆重闈之積¶
累嚴脩祼享敬上徽稱伏惟　皇曽祖妣坤道順承壼儀雍¶
穆儉遵澣濯德音夙著於宗姻禮備温恭慶系逺延於孫子實¶
由中助丕𩔰前聞惟種德於百年之先故食報於數世之後遂¶
令眇質𫉬履至尊爰考舊章式崇謚册謹奉冊寳上尊號曰¶
恒皇后誕受帝祉永膺令名重翟禕衣莫遂生榮之願関雎麟¶
趾尚祈隂相之㓛謹言¶
<pb:KR4e0024_SBCK_002-10b>¶
　制誥¶
　　　代詹學士封靖西王制¶
朕惟竇融保五郡而事漢式彰推載之忱李績舉十州以歸唐¶
益著忠貞之節在當時之寵遇越常典以褒嘉眷爾外藩忠於¶
内附爲績既懋其報冝豐具位某曩在北朝屬爲近戚任維城¶
之重&KR0009;乃胙土於遐陬撫御合宜官府各脩其職業恩威並著¶
部落咸頼以安全兹朕誕開鴻業之初惟爾灼知暦数之在審¶
於去就率先遣使而来庭籍其土壃不待興師以及境知同馬¶
援之識真主義等箕子之歸成周是用頒新命以示恩仍舊封¶
而授任庻使守其𥙊祀豈惟保兹民人於戯錫爵䟽封不忘誠¶
服之意柔逺能迩責切寵綏之心尚思對楊益崇忠藎可授光¶
禄大夫靖西王仍給金印俾其子孫世世承襲¶
<pb:KR4e0024_SBCK_002-11a>¶
　　　梅思禮授大都府副使制¶
建庻官以臨萬國任莫重於本兵掌&KR0022;政而統六師選必先於¶
碩輔具官梅思禮材資驍勇器量雄深胸襟韜略之竒&KR0013;服詩¶
書之雅早登華貫作鎭藩翰保境安民待四方之民定提壃籍¶
户爰一旦而来歸明炳幾先忠於内附盖去㽞灼知乎天命肆¶
危疑克㫁以人謀辭項從劉知同曲逆舎&KR0349;去述識擬伏波凡¶
我師徒束兵而下淮甸暨其士女按堵有如㤗山靖言思之厥¶
㓛懋矣是用擢居宥宻俾賛樞機匪彰効順之勤式示輸誠之¶
&KR0134;於戯立非常之功則有非常之賞既肇錫以殊恩奮國士之¶
報以酬國士之知益圖於顯効可授¶
　　　潘興祖授飛熊衞&KR0204;揮使誥¶
環衞之司實居左右勲舊是任用表勤勞具官某直而能容剛¶
<pb:KR4e0024_SBCK_002-11b>¶
而不撓方渡江之伊始即杖䇿而来歸奮前驅而擢彼南征列¶
中堅而保兹東土奔走禦侮盖無戰而不從艱難備甞斯有功¶
而必録戎旃𠕅典奬命荐膺綽有休聲既克副於望實誕加峻¶
秩庶足展其威名督&KR0016;士緫材官任良重矣訓武經申兵法爾¶
其勉之可授¶
　　　王弼授驍&KR0016;衞同知&KR0204;揮誥¶
社稷之守必在於爪牙拱扈之臣視之猶心膂克兹膺選實難¶
其人具官王弼沉静可嘉果敢無敵始列右廣&KR0071;長千夫屬櫜¶
鞬而率先戎行時將十載聞皷鼙而克勤乃事勇冠一軍儋爵¶
之恩愈𨺚汗馬之勞益著迨兹升擢彌切𠋣毗帶礪山河朕不¶
遺於故舊功銘竹帛爾式克於欽承可授¶
　頌賛¶
<pb:KR4e0024_SBCK_002-12a>¶
　　　節婦黄氏旌門頌(并序)¶
姑蘇吳縣之閶門里有旌門焉朝廷所以寵褒姚節婦者也節¶
婦姓黄氏名妙清歸姚氏爲諱榮之妻生男女各一人而榮以¶
病卒榮卒時節婦年二十有九子文聰纔二&KR0010;貧甚力紡績以¶
俯育或&KR0134;其更嫁節婦曰夫死不嫁婦人之常况有子可從何¶
為而更嫁此足一移我則匪人不𦗟後十二年張士誠入據姑¶
蘇亂兵掠文聰以去數從人問消息比二年不聞問或曰異日¶
者有子可無更嫁也今子俘矣無論死藉令生歸亦不可望不¶
嫁將焉恃乎節婦曰我豈以子存子亡爲去㽞者哉終不𦗟又¶
四年文聦始脱身来歸節婦驚喜且泣曰姚氏有後矣我死亦¶
無憾後八年里𦒿列其狀上于縣若府監察御史爲詧實以間¶
制下旌其門爲節婦之門則洪武七年春三月也今節婦&KR0660;居¶
<pb:KR4e0024_SBCK_002-12b>¶
且三十四年秊巳六十有三文聰愳無以侈　上賜而昭示罔¶
極聞伯衡甞簉屬太史氏介朱恪即金華山中求書其事勒詣¶
樂石伯衡惟唐虞三代之世其敎既明其化既成其民俗之羙¶
至於比屋可封當是之時旌其門閭表厥宅里猶不敢緩然則¶
所謂樹之風聲使民益&KR0134;於善雖唐虞三代之聖人猶不能不¶
以之爲務也况當世降俗漓之後有天下者不善其善以爲&KR0134;¶
奚可哉　皇帝受天景命君臨萬&KR0022;凡有係於風化者&KR0186;¶
加表異盖以此也而姚榮妻黄以貞節著聞&KR0170;被寵褒如此是¶
猶唐虞三代之民加唐虞三代之令典矣遠近聞之其誰不感¶
慕而興起此所謂賞一而&KR0134;百者也不其休哉不其休哉夫推¶
明　聖意而播諸聲詩者史氏之軄也因不辭而爲之頌頌曰¶
天眷　聖神民君民師匪曰治民亦&KR0082;迪之　聖神奉天式和¶
<pb:KR4e0024_SBCK_002-13a>¶
民則隂權化&KR0096;作新萬國褒嘉節義錫以旌書風行而表孰不¶
犇趄非有舘鎋自率䂓矩四維既張五倫攸叙呉縣有婦姚妻¶
氏黄年二十九良人&KR0205;亡儲無儋石室若懸罄母子煢煢相依¶
爲命霜風凄其落月照帷間關機杼影與形隨人或憐之&KR0134;之¶
他適胡乃茹荼有薺如&KR0097;慷慨自&KR0654;辭與涕俱何以人焉而犬¶
&KR0510;如我不即死我志靡他我下從夫我子如何子未成童掠於¶
亂兵𠋣閭而望寒暑再更僉曰巳矣安知非死無子焉恃不嫁¶
奚俟婦曰咈哉何言之卑我志可易太山可&KR0549;太山可&KR0549;我志¶
不易仰天一憅血淚雨集時既寧謐子亦生還雖無甘旨志飬¶
攸全郡守御史交謂宜褒乃具封章乃請于　朝乃被綸音旌¶
其閭里苦節之報庶其在是昔視其門門則以席今過其門門¶
有綽楔椑楔巍巍龍光有耀匪爾之&KR0059;俾世視俲嗟臣事君猶¶
<pb:KR4e0024_SBCK_002-13b>¶
婦從夫凡百在位&KR0154;鍳&KR0154;圖婦道不&KR0635;尚稱　聖意臣節殫竭¶
有不寵異刻辭堅珉以昭鴻恩以揚清芬以詔後昆¶
　　　何遯山先生賛(并序)¶
晉城何氏自唐㑹昌中諱晉者避兵来婺其後子孫遂爲婺人¶
故吾婺之有何氏與安陽韓氏東莱吕氏實同其盛衣冠奕丗¶
蔚爲望宗皆所謂能世其家者也而於我蘇氏代有婚&KR0666;之好¶
焉有若遯山先生伯衡生晚雖不𫉬拜其舄履然其素行清言¶
盖甞聞之矣今&KR0026;趙魏公康里公之書讀𥙊酒許君之文能無¶
重老成人之思乎不揆末學&KR0186;係之以賛賛曰¶
退不絶俗進不同塵易之嘉遯先生其人况問學之該愽經術¶
之情純纉令緒於奕丗備雅德於一身仕不釋禄而全委質之¶
義醫以自詭而惟及物之仁用能澤&KR0013;乎鄉鄰望重乎搢紳聳¶
<pb:KR4e0024_SBCK_002-14a>¶
一郡之文獻後百&KR0010;而益振慨宰木其巳拱孰儀刑之可親此¶
所以想高風於徃日而嘆我生之不並辰也¶
　　　夣芝軒賛(并序)¶
華川先生王禕生於至治壬戌十一月十有七日是年先生大¶
父南&KR0994;公年七十&KR0010;是日則公始生之旦也前夕公夣芝産干¶
所居之軒楣意者有異兆也禕乃生遂告賀者僉曰先王夣祲¶
之法庶傳焉請筮之遇離之賁筮人占之曰離火也文也艮山¶
也賁飾也巖巖者而有蕃草木華采有耀火自下燭芝雖異卉¶
伊草之族稦其以文鳴乎王氏其復興乎芝也其瑞乎故繇曰¶
篤實而輝光以繡于裳人文章也又曰利上行南國之祥飾爲¶
盖其門有伉家乃昌也公既得繇因名其軒曰夣芝所以志也¶
今天子定鼎金陵而先生遂以文學&KR0013;遇由侍禮郎三轉而掌¶
<pb:KR4e0024_SBCK_002-14b>¶
制翰林於是二百八十有八甲子矣然則南&KR0994;公之夣豈非所¶
謂有開必先也歟哉里生蘇伯衡追爲之賛賛曰¶
恂恂碩人&KR0006;維德之行匪今則然&KR0006;曰自髙曽有種必𫉬&KR0006;無¶
善不徴芝兆于夣&KR0006;而明發孝孫以生頭角嶄然&KR0006;喤喤厥聲¶
於嗟芝&KR0006;又何必乎九莖厥既登崇&KR0006;天下文明猗與休哉&KR0006;¶
匪家之祥維國之禎¶
　　　宗忠簡公𦘕像賛¶
公之力足以旋乾而轉坤公之功足以攘夷而安夏始以一言¶
能返北斾而南還後以二十四䟽不能囬南轅而北駕且㽞鑰¶
之任方切而巧言&KR0205;入於帝聰度河之志未酬而大星巳殞於¶
中夜何人之於公則知&KR0945;嫉而天之於公則不知假借此有志¶
之士百世之下所以想英風而激昻拜遺像而悲吒也¶
<pb:KR4e0024_SBCK_002-15a>¶
　　　殿撰王公𦘕像賛(并序)¶
公姓王氏其先浮光人自浮光徙閩自閩徙温至公九世矣公¶
宋皇祐贒良儒志先生六丗孫也諱益大字居安累舉進士不¶
合於有司開慶中獻平戎十二䇿擢國史編校歷三省樞宻院¶
主事中書門下省録事判大醫院主管崇道&KR0026;丞相陳宜中薦¶
授右文殿脩撰德祐失國執莭不仕以壽終于家其子與仕元¶
以樂清縣尹𦤺仕推恩贈公承直郎同知瑞安州事江浙提舉¶
陳先生旅寔銘公墓額則太常愽士枊先生貫篆焉伯衡𫉬從¶
樂清君之孫淵瞻拜遺像而誦銘文謹撫其㮣而&KR0274;讃曰¶
有卓其識有壮其猷志欲吞乎戎狄荣爰獻於冕旒無適不宜¶
無試不効章交薦於廣堂位歷踐乎華要宋鼎既移拂䄂来歸¶
酌東海以樂飲慕西山之採&KR0340;生氣凜然遺像斯在雖去今巳¶
<pb:KR4e0024_SBCK_002-15b>¶
邈悠可想見在風采¶
　　　虞文靖公真讃(并序)¶
故蜀國文靖虞公以碩學雄文際遇文皇帝師表海内伯衡每¶
誦其文未甞不想見其人兹幸從危翰林素得公遺像而拜焉¶
既命工摹寫遂爲之賛夫以公之盛徳豈後生小子所能形容¶
而伯衡尤區區如此者盖不勝夫仰止之&KR0059;焉耳賛曰¶
生乎閥閱之門奮乎熈洽之辰接羣儒之統緒煥一代之人文¶
終之消摇丘壑時山則止始之雍容䑓閣道信乃信故能使人¶
敬之若蓍蔡而於時仰之猶鳯麟想聞其議論風采外至四夷¶
退享乎榮名富貴十有八春&KR0154;不觀此&KR0260;衣角巾委蛇如山瀟¶
灑絶塵百世之士全德之人雖儀刑其巳達凛生氣之如存九¶
原倘可作也吾敢辭執鞭之勤哉¶
<pb:KR4e0024_SBCK_002-16a>¶
　　　太師韓國公𦘕像讃¶
堂堂韓公秉國之成鴻業以定經費以盈群賢以進百度以貞¶
四夷以服品物以亨公&KR0004;無作孰得而名天實生之光輔¶
大明天下之士睹其儀刑想其風采不謀同聲曰漢蕭何唐之¶
玄齡功成而退不伐不矜衮衣朱舄安享尊榮蒼顔白髪時逰¶
大廷其德日新其福日増　天子萬壽共享太平¶
　　　譚君小像讃¶
堂堂乎果毅之姿卓卓乎雄深之畧其林之竒由生長湘潭衡¶
嶽其功之高以戰闘甌閩朔漠藹䡖裘緩帯之譽甞賦詩而横¶
槊躬好賢下士之風每哺&KR0269;而髪握時方際乎　盛明年未及¶
乎矍鑠吾將求之雲臺麟閣君安得撫松於丘壑也¶
　　　鄭氏三老圖賛(并序)¶
<pb:KR4e0024_SBCK_002-16b>¶
曩余見睢陽五老圖於朱澤民所又從故相吳&KR0130;齋之孫琳見¶
𦒿英圖其人雖不出於一家其生雖不同於一氣想其以盛德¶
高年叅㑹於一時風采足以竦動朝野雅望足以敦厚風俗可¶
謂一代之盛羙矣未甞不咨嗟歆羡而慨夫生不並時以爲恨¶
也今鄭氏兄弟三人伯陽仲德高蹈逺引於山林之中仲舒名¶
成身退於倦㳺之日而並爲一鄉之逹尊且其人出於一家其¶
生同於一氣慈愛良悌藹如也視睢陽洛社諸賢名位固不侔¶
而其爲一代之盛羙殆且過之矣而余也辱與之生同時居同¶
郡且甞𫉬望其閭登其堂挹其光儀聆其緒論此余&KR0026;此圖𩔖¶
曩時咨嗟歆羡有加焉而又自以爲幸焉抑聞之𨺚古盛時上¶
有聖賢之君則習俗淳&KR0779;民多壽考或上壽或中壽而夭閼者¶
無之今伯陽兄弟以垂白之年集䖏於麟溪之上雖天也亦惟¶
<pb:KR4e0024_SBCK_002-17a>¶
國家仁厚之德㴠煦之澤發祥隤祉其民無異𨺚古是以鄭氏¶
一門而三老出焉然則三人者優㳺佚道之中安享子孫之飬¶
而爲太平之民奚必引年復尸之令行袒割饋酳之禮加斯爲¶
䝉上之賜哉矧强健聰明三人者如一飲食起居略不見衰憊¶
態其福沛乎未艾也郷人士君子&KR0010;時陳五豆六豆尊之長之¶
於庠序之間&KR0026;一家之&KR0159;而聖朝之昌見焉則三老乃&KR0022;家之¶
光豈上鄭氏之人瑞云爾哉其圖之也固冝咨嗟歆羙之不足¶
賛以一辭以配夀朋之什區區之情有不容巳者矣而况仲舒¶
重有請乎賛曰¶
番畨三老惟鄭之良既多受祉既壽且康亦既競爽望于一郷¶
以我𦒿年際今盛世時和家給風清日羙式相告語無逺具迩¶
仰有松竹俯有泉流可以休息可以詠游今我不樂亦又何求¶
<pb:KR4e0024_SBCK_002-17b>¶
伯氏攸居仲氏来趨李從而後襜如翼如左圖右書其樂愉愉¶
人孰無兄人孰無弟食則同煬處則同宇老而益親疇若鄭氏¶
此令兄弟巋然鼎立自天厚之扶我人極天既厚之又壽考之¶
維　國之華匪宗之老&KR0154;不&KR0026;此雪𩯭霜髯威儀秩秩七縣具¶
瞻豈惟七縣一人其憲之¶
　䇿題¶
　　　國學公試䇿題八首¶
問爲人君者莫貴於勤莫大於㫁莫難於信其臣周文之日昃¶
漢宣之勵精秦皇之程書隋文之𫝊餐同爲能勤也而或治或¶
亂不同焉晉武之平吴憲宗之取蔡符堅之南伐宋文之北討¶
同爲能斷也而或興或亡不同焉秦穆之於孟眀漢昭之於霍¶
光燕噲之於子之德宗之於盧杞同爲能信其臣也而或安或¶
<pb:KR4e0024_SBCK_002-18a>¶
危不同焉學者之論事推其未至之理難爲説而抵其巳往之¶
跡易爲言請陳此十二君者其始何得何失而其後効相反以¶
備請問之及襲其所以成而改其所以敗庶有&KR0145;也¶
問能稼而能穡斯謂之良農能𫉬而能烹斯謂之善獵能開邉¶
而䏻安邊斯謂之優於爲國故漢收河北兵不再興唐復河隴¶
未甞出師今西蕃朔漠之地秦漢唐宋之所不能有者我¶
國家談咲而悉&KR0145;之矣伊&KR0082;使戎狄賓服不敢南向而牧馬洮¶
隴幽薊之民目不覩旗旐耳不聞鉦皷而安於耕鑿必有良䇿¶
二三子其悉陳之¶
問井田也學校也禮樂也此王政之大者也爲法雖不同而先¶
後甞相資顔淵問爲&KR0022;而孔子則以四代之禮樂語之&KR0364;文問¶
爲國而孟子則以三代之井田學校告之然則此数者果可偏¶
<pb:KR4e0024_SBCK_002-18b>¶
廢欤夫爲治未有不本於古而可行於今者也孔孟所言具在¶
方冊其設施之次第願推言之以聞于上¶
問羲和之典暦后䕫之典樂臯陶之典刑益之典鳥獸棄之典¶
稼穡皆守一職終其身焉近世仕者一人之身而兼數官者有¶
之一&KR0010;之内而&KR0663;諸司者有之豈其人皆賢於古人而措諸事¶
業者無施不可歟將徒知計班資之崇&KR0763;而耻於効一官歟抑¶
拘於數易之制而材有不得盡歟夫唐虞之時洪水方去天下¶
可謂多事而當其時事無不治今四方大定非有難治之政而¶
當世之務往往廢滯夫安其分而專其智能於一職與夫急於¶
進&KR0145;而無常職其得失亦可見矣居今之𫝑而欲復古之道如¶
之何其可也¶
問常衮之居相位也選舉不自&KR0825;一命巳上皆付之定法可謂¶
<pb:KR4e0024_SBCK_002-19a>¶
盡公無&KR0059;矣而賢愚有同滯之譏崔貽孫之居相位也未一年¶
除吏八百多其親舊可謂出乎法制之外矣而當時有得人之¶
稱後之宰相以常爲法乎則渉於避嫌以崔爲法乎則近於&KR0825;¶
&KR0096;&KR0825;&KR0096;𦤺威福下移之謗避嫌失竭誠狥國之義而謂賢相爲¶
之乎夫古之賢相孰有加於伊尹傳說周公召公者乎伊尹則¶
敷求哲人傅說則旁招俊乂周召則明楊俊民旣不自以爲嫌¶
而其君亦不以爲疑是果何道歟爲相不師伊傅周召顧自處¶
於常崔之間抑可不可歟請爲之&KR0003;¶
問在朝言朝在野言野在學校而言學校可乎有虞胄子之教¶
&KR0825;之於后䕫成周國子之敎緫之於樂正則樂豈非尤學士之¶
所當重歟後世何以希闊而弗講歟古者興師其出也受成於¶
學其反也獻俘獻馘於學則兵豈非亦學士之所當知歟後世¶
<pb:KR4e0024_SBCK_002-19b>¶
何以忌諱而弗談歟所言者無非天人性命之理而指六藝爲¶
噐之末所習者無過記誦詞章之間而視六德六行爲空言後¶
世之學校果三代之學校歟夫何佻㒓城闕則其習至于今而¶
尚存成材&KR0556;實則其人質諸古而有愧豈非學校僅以著令而¶
存其教飬之法巳踈歟然六舘三學之士或叩閽上書而挽㽞¶
先生或倡明大義而不汙僣僞或指斥權臣而竄責不恤亦當¶
見之而君子以爲盛事果何以𦤺之歟其豈所謂不待文王而¶
興者歟　國家建首善之地于京師二三子逰焉息焉豈惟稽¶
徃行以自鍳擇善者以自從而已凡古法之當施於今與今日¶
之所當務者極陳之以脩舉缺陋使教道興而人材盛亦有司¶
之望也¶
問榖爲大府之一農居八政之首是故爲國先務未有或先于¶
<pb:KR4e0024_SBCK_002-20a>¶
訓農者也　今天子每&KR0010;孟春躬耕籍田以率天下之民¶
郡縣之長吏皆兼&KR0134;農之職重農亦云至矣是冝事本業之徒¶
什伯於逐末作之軰也而田里之間地有遺力而民多逰手何¶
歟將盡驅之縁南畆歟則井地之法未易復限田之制不可行¶
何以給之不爲之禁歟則國家之調度一切&KR0145;贍於有田之家¶
不能無朘削之病而操竒嬴者顧安享厚利將見背本而趋未¶
者滋衆品調消息之使農民無所傷而逰民無所利其道何由¶
可得而聞之乎¶
問啇書曰事不師古匪&KR0003;攸聞周書曰不于古訓于何其訓是¶
以夏商周之有天下其損益者有之而所因者猶一日董仲舒¶
以謂質文有改制之名而無變道之實者是也自秦人廢古而¶
先王維持天下之大經大法蕩然無復存焉者矣漢興掇拾於¶
<pb:KR4e0024_SBCK_002-20b>¶
煨燼之餘其豈無一二爲先王之舊然自秦迄今千五六百年¶
時君世主初未甞諄諄然&KR0145;法之爲務也而不害其爲有天下¶
有天下而最盛者莫過漢唐漢之法大抵襲秦唐之政一切因¶
隋而其治則皆幾乎三王乃&KR0002;新莾之復井田宇文周之復六¶
官可謂䔍於師古者矣而無救於其昏亂敗亡何秦隋之制可¶
以𫝊逺而先王之法度顧不可以垂憲歟夫豈高帝之大度文¶
帝之仁厚宣帝之勵精太宗之英武乃致治之資而莾之惡宇¶
文之庸固自有取亡之道歟將善復古者貴求其實而不貴慕¶
其名在得其意而不在泥其迩歟不然豈所謂世殊事異不相¶
沿襲者不誣而商周之書乃虚言歟幸推明其故¶
蘇平仲文集卷之二¶
